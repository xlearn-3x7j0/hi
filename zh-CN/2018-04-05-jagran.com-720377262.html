<div id="readability-page-1" class="page"><h3 class="title" data-translation="<span>阅读IT工程师Sanat如何拔出金鱼连胜的鞋子</span>">पढ़ें कैसे आइटी इंजीनियर सनत ने जूतों पर खींच डाली सुनहरी तकदीर की लकीर</h3><div>

<div>
<span>Publish Date:Thu, 05 Apr 2018 10:41 AM (IST)</span>

</div>
</div><div> 
<p data-translation="<span>坎普尔，[Digvijay Singh]。只是想着“做一些不同的事情”成了另一个常见的青年商人 没有资本或商业背景。业余Chitre IT工程师Sanat看到一位朋友在鞋子上画鞋子，并从那里启动了创业的想法。创造一种创造力的爱好转向了创业，现在白鞋拉动了黄金的连续性。不仅如此，还为其他年轻人提供就业机会。</span>">कानपुर, [दिग्विजय सिंह]। सिर्फ 'कुछ अलग' करने की सोच ने एक और आम युवा को कारोबारी बना दिया। न कोई पूंजी थी और न ही व्यापारिक पृष्ठभूमि। शौकिया चितेरे आइटी इंजीनियर सनत ने एक मित्र को जूतों पर चित्रकारी करते देखा तो वहीं से स्टार्टअप का आइडिया ले लिया। रचनात्मकता के शौक को कारोबार का रूप देने की ओर कदम बढ़ाया और अब सफेद जूतों पर सुनहरी तकदीर की लकीर खींच रहे हैं। यही नहीं, दूसरे नौजवानों को भी रोजगार दे रहे हैं।</p> 
<p data-translation="<span>这个成功的故事来自Kanpur的Rawatpur Ganesh Nagar的Sanat Shrivastav。Sanat是Sanjay Srivastav的儿子，他在Sanat收藏中担任第二助理，他曾学习过工程学。他说他喜欢绘画。一旦Amity大学的学生看到了鞋子的绘画。当事情曝光时，发现他制造的鞋很受欢迎。Sanat也想到了为什么它应该被赋予商业形式。雇用自己作为企业家并雇用失业者。</span>">सफलता की यह कहानी कानपुर में रावतपुर गणेश नगर निवासी सनत श्रीवास्तव की है। इंजीनियरिंग की पढ़ाई कर चुके सनत कलेक्ट्रेट में न्याय सहायक द्वितीय के पद पर तैनात संजय श्रीवास्तव के पुत्र हैं। उन्होंने बताया कि उन्हें चित्रकारी का शौक है। एक बार एमिटी यूनिवर्सिटी के एक छात्र को जूतों पर चित्रकारी करते हुए देखा। बात हुई तो पता चला कि उसके द्वारा तैयार किए गए जूते लोग खूब पसंद कर रहे हैं। सनत ने भी सोचा क्यों न इसे कारोबार का रूप दिया जाए। खुद उद्यमी बनकर बेरोजगारों को रोजगार दें।</p> 
 
<p data-translation="<span>为了实现这个梦想，他与父亲交谈。如果Idea认为合适，那么Sanjay接受了儿子的陈述。Sanat对他的朋友Shashank Sahai说，他正在研究特许会计师和设计师Aryan Siddiqui的最后一年。他们准备好了，然后他们问了一些白色的阴影。在他们身上拍照并出售。人们把鞋子放在他们手上。经过鼓励，一家名为Funk Fitas的公司成立。</span>">इस सपने को साकार करने के लिए उन्होंने पिता से बात की। आइडिया उचित लगा तो संजय ने भी बेटे की बात मान ली। सनत ने चार्टर्ड एकाउंटेंट के फाइनल इयर की पढ़ाई कर रहे अपने मित्र शशांक सहाय और डिजायनर आर्यन सिद्दीकी से बात की। वे भी तैयार हो गए, फिर उन्होंने सफेद रंग के कुछ जूते मंगाए। उस पर चित्र बनाए और उनकी बिक्री की। लोगों ने जूतों को हाथों-हाथ लिया। हौसला बढ़ा तो फंक फिट्स नाम से कंपनी बना ली।</p> 
<p data-translation="<span></span>"></p> 
<p data-translation="<span>工程经验表明，市场IT工程师Sanat制作了自己的网站，并在其上放置了不同类型设计的鞋子的照片。人们甚至从网站上开始预订订单。那时他们联系了网上购物公司Amjon和Flipkart的管理层，现在他们的鞋子通过这些公司出售。</span>">इंजीनियरिंग के अनुभव ने दिखाया बाजारआइटी इंजीनियर सनत ने अपनी वेबसाइट तैयार की और विभिन्न तरह की डिजाइन वाले जूतों की फोटो उस पर डाल दी। वेबसाइट से भी लोगों ने ऑर्डर बुक करना शुरू कर दिया। फिर क्या था, उन्होंने ऑनलाइन शॉपिंग की सुविधा देने वाली कंपनी अमेजॉन और फ्लिपकार्ट के प्रबंधन से संपर्क साधा और अब उनके जूते इन कंपनियों के माध्यम से बिक रहे हैं।</p> 
 
<p data-translation="<span>Chhatrapati Shahu Ji Maharaj大学的学生在他们的学生的陪同下，约有十几名学生与国外的学生有联系。他来到Sanat并涂上鞋子。萨纳特说，包括沙特阿拉伯在内的许多国家对鞋子的需求迅速增加。企业正在欧洲国家前进，其努力正在进行中。这个行业有很大的就业机会。不久我就会变大，以便我可以聘请越来越多的美术年轻人。</span>">छात्रों की कला की विदेशों तक कद्रइस वक्त उनकी कंपनी में छत्रपति शाहू जी महाराज विश्वविद्यालय में फाइन आर्ट्स की पढ़ाई कर रहे एक दर्जन छात्र-छात्राएं जुड़े हुए हैं। वह सनत के यहां आकर जूतों पर चित्रकारी करते हैं। सनत ने बताया कि सऊदी अरब सहित कई देशों में जूतों की मांग तेजी से बढ़ी है। यूरोपियन कंट्री में भी कारोबार आगे बढ़े, इसके प्रयास चल रहे हैं। इस उद्योग में रोजगार की अपार संभावनाएं हैं। जल्द ही इसे बड़ा रूप दूंगा, ताकि फाइन आर्ट्स के अधिक से अधिक युवाओं को रोजगार दे सकें।</p> 
<p data-translation="<span><span id=&quot;_0&quot;>由</span> <span id=&quot;_1&quot;>Digpal</span> <span id=&quot;_2&quot;>Singh提供</span>
</span>"><span id="_0" data-translation="由">By</span> <span id="_1" data-translation="Digpal">Digpal</span> <span id="_2" data-translation="Singh提供">Singh</span>
</p>
</div></div>