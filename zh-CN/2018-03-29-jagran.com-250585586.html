<div id="readability-page-1" class="page"><h3 class="title" data-translation="<span>Darren Lehmann离开澳大利亚板球队的教练，在球磨炼争端中得到了一个干净利落的机会</span>">डेरेन लेहमन ने ऑस्ट्रेलिया क्रिकेट टीम के कोच का पद छोड़ा, बॉल टेंपरिंग विवाद में मिली थी क्लीन चिट</h3><div>

<div>
<span>Publish Date:Thu, 29 Mar 2018 09:55 PM (IST)</span>

</div>
</div><div> 
<p data-translation="<span>约翰内斯堡。教练达伦·莱曼会说，由于在争夺球篡改玷污那个澳大利亚板球情绪紧张，他从他辞去该系列对南非第四和最后的测试后。</span>">जोहानिसबर्ग।&nbsp;कोच डेरेन लेहमन ने कहा कि ऑस्ट्रेलियाई क्रिकेट को कलंकित करने वाले गेंद से छेड़छाड़ विवाद में भावनात्मक तनाव को देखते हुए वह दक्षिण अफ्रीका के खिलाफ सीरीज के चौथे व अंतिम टेस्ट मैच के बाद अपने पद से इस्तीफा दे देंगे।&nbsp;</p> 
<p data-translation="<span>莱曼在新闻发布会上表示：“这将是我作为澳大利亚板球队主教练的最后一次测试赛。与球员说再见是我最艰苦的工作。在今天的媒体中看到史蒂夫史密斯和卡梅隆本克特斯之后，我意识到有必要推进澳大利亚板球，这是最好的选择。我真的很抱歉史蒂夫，你可以看到我在媒体面前哭泣。所有的球员都非常伤心。</span>">लेहमन ने प्रेस कांफ्रेंस में कहा, 'ऑस्ट्रेलियाई क्रिकेट टीम के मुख्य कोच के रूप में यह मेरा अंतिम टेस्ट मैच होगा। खिलाडिय़ों को अलविदा कहना मेरा अब तक का सबसे मुश्किल काम था। मीडिया में आज स्टीव स्मिथ और कैमरन बेनक्राफ्ट को देखने के बाद मुझे अहसास हुआ कि ऑस्ट्रेलियाई क्रिकेट को आगे ले जाने की जरूरत है और इसके लिए ऐसा करना सबसे सही चीज है। मुझे वाकई स्टीव के लिए अफसोस है और आप देख सकते हैं कि मैं मीडिया के सामने रो रहा हूं। सभी खिलाड़ी इससे काफी दुखी हैं।</p> 
<p data-translation="<span>莱曼在2019年灰烬系列赛后不得不退出他的职位。然而，他在板球世界的暴躁事件中没有发现他的角色，他得到了一个干净的帽子。他辞职的决定是上周六在史密斯和他的副手有罪在游戏华纳被禁赛12个月的准备犯规的基础在随后开普敦作为第三队长。在这种情况下，开幕Benkraft已被禁止九个月后，他的角色被发现。</span>">लेहमन को 2019 की एशेज सीरीज के बाद अपना पद छोडऩा था। हालांकि, क्रिकेट जगत में भूचाल ला देने वाले बॉल टेंपरिंग मामले में उनकी भूमिका नहीं पाई गई थी और उन्हें क्लीन चिट मिल गई थी। उनका पद छोडऩे का फैसला उसके बाद आया जब केपटाउन में तीसरे टेस्ट के दौरान पिछले शनिवार को कप्तान स्मिथ और उपकप्तान वार्नर को खेल में बेईमानी की नींव तैयार करने का दोषी मानते हुए 12 महीनों का प्रतिबंध लगाया गया। इस मामले में सलामी बल्लेबाज बेनक्राफ्ट को उनकी भूमिका पाए जाने पर नौ महीने के लिए प्रतिबंधित किया गया है।</p> 
 
<p data-translation="<span>莱曼说：“在过去的一周里，我和我的家人有很多事情要做。这是他的价格。在过去的几天里，我和我的家人聊了很久，之后我觉得现在是采取这一步的最佳时机。最后，我对球队的行为负责，我一直在考虑我的位置。在星期三说我不会辞职的时候，我看到史蒂夫和卡梅隆后不高兴，于是我做出了这个决定。这将使澳大利亚板球队有机会审查整个球队并做出改变，重新获得澳大利亚公众的信心。</span>">लेहमन ने कहा, 'पिछले एक सप्ताह के दौरान मैंने और मेरे परिवार ने काफी कुछ सहा है। यह उसकी कीमत है। मैंने पिछले कुछ दिनों के दौरान अपने परिवार से काफी लंबी बातचीत की और उसके बाद मुझे लगा कि यह कदम उठाने के लिए यही सही समय है। टीम के व्यवहार के लिए आखिरकार मैं जिम्मेदार हूं और मैं कुछ समय के लिए अपनी स्थिति के बारे में सोच रहा था। मीडिया में बुधवार को यह कहने के बाद कि मैं इस्तीफा नहीं दूंगा, मैं स्टीव और कैमरन को देखने के बाद दुखी हुआ और मैंने यह फैसला लिया। इससे क्रिकेट ऑस्ट्रेलिया को पूरी टीम की समीक्षा करने का मौका मिलेगा और ऑस्ट्रेलियाई जनता का विश्वास फिर से पाने के लिए बदलाव करने होंगे।</p> 
<p data-translation="<span><span id=&quot;_0&quot;>由</span> <span id=&quot;_1&quot;>桑杰</span> <span id=&quot;_2&quot;>Savern</span>
</span>"><span id="_0" data-translation="由">By</span> <span id="_1" data-translation="桑杰">Sanjay</span> <span id="_2" data-translation="Savern">Savern</span>
</p>
</div></div>