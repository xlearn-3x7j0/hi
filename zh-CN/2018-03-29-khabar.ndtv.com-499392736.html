<div id="readability-page-1" class="page"><h3 class="title" data-translation="<span>联盟部长Babul Suprio被警察阻止进入陷入困境的Asansol-Raniganj地区。</span>">केंद्रीय मंत्री बाबुल सुप्रियो को पुलिस ने तनावग्रस्त आसनसोल-रानीगंज इलाके में प्रवेश से रोका</h3><div><div id="story_pic"><div><img alt="केंद्रीय मंत्री बाबुल सुप्रियो को पुलिस ने तनावग्रस्त आसनसोल-रानीगंज इलाके में प्रवेश से रोका" src="https://i.ndtvimg.com/i/2018-02/babul-supriyo_640x400_81518075347.jpg"></div><p data-translation="<span>巴比伦Supriyo（文件图片）</span>">बाबुल सुप्रियो(फाइल फोटो)</p></div></div><div itemprop="articleBody"><b>कोलकाता: </b><a href="https://khabar.ndtv.com/news/india/babul-supriyo-says-pakistan-artist-should-be-ban-in-india-1814291" target="_blank">केंद्रीय मंत्री बाबुल सुप्रियो</a> और पश्चिम बंगाल भाजपा के एक वरिष्ठ नेता को पुलिस ने गुरुवार को आसनसोल- रानीगंज इलाके में जाने से रोक दिया. इस क्षेत्र में<a href="https://khabar.ndtv.com/news/india/shatrughan-sinha-babul-supriyo-shotgun-shatrughan-on-supriyo-yashwant-sinha-madhya-pradesh-farmers-1808513" target="_blank"> रामनवमी के जुलूस को&nbsp;लेकर शुरू हुई हिंसा </a>के बाद स्थिति तनावपूर्ण बनी हुई है. रानीगंज में रामनवमी की एक रैलीको लेकर रविवार और सोमवार को दो समहों के बीच हुई झड़प के बाद इलाके में इंटरनेट सेवाओं को निलंबित कर दिया गया और सीआरपीसी की धारा 144 लागू हो गयी. पुलिस ने बताया कि बुधवार को रात से इलाके में हिंसा की कोई खबर नहीं मिली है. भारी उद्योग और लोक उपक्रम राज्य मंत्री एवं आसनसोल से सांसद सुप्रियो की कार को पश्चिम बर्धमान जिले के रेलपुर इलाके में प्रवेश से रोक दिया गया.<p data-translation="<span>另请参阅：Supriyo写了一封公开信表示，试图通过音乐来减少印度和巴基斯坦之间的紧张局势是一个“失败的想法”，警方列举了这一安全原因。据称有些人高喊反对部长的口号，并要求立即从该地区释放。警方还阻止了来自杜尔加布尔的西孟加拉邦民主党妇女阵线主席Lokkot Chatterjee。他也去了Raniganj。在对立面，他坐在讲台上 Supriyo声称，只有部署中央部队才能恢复当地的和平，当地人民对警察没有信心。部长说：“作为人民代表，我有权去我的议会选区，特别是在人们遇到麻烦的时候。</span>">यह भी पढ़ें :&nbsp;सुप्रियो ने राहत को लिखा खुला पत्र, कहा- संगीत से भारत-पाक के बीच तनाव कम करने की कोशिश एक ‘विफल विचार’
पुलिस ने इसके लिए सुरक्षा कारणों का हवाला दिया. कुछ लोगों ने मंत्री के खिलाफ कथित रूप से नारेबाजी की और उनसे तत्काल इलाका छोड़ने की मांग की. पुलिस ने पश्चिम बंगाल भाजपा महिला मोर्चा की अध्यक्ष लॉकेट चटर्जी को भी दुर्गापुर में रोक लिया. वह भी रानीगंज जा रही थीं. विरोधस्वरूप वह धरने पर बैठ गयीं. सुप्रियो ने दावा किया कि केवल केंद्रीय बलों की तैनाती के जरिये इलाके में शांति बहाल की जा सकती है और स्थानीय लोगों का पुलिस पर विश्वास नहीं रह गया है. मंत्री ने कहा, ‘जन प्रतिनिधि होने के नाते मुझे अपने संसदीय क्षेत्र में जाने का पूरा हक है और खासकर ऐसे समय जब लोग दिक्कत में हैं.</p><p data-translation="<span><span id=&quot;_0&quot;>视频</span>：当我有义务为BJP领导人Babul Supriyo为Arvind Kejariwal唱这首歌。但警方说我不会被允许，因为第144条适用于当地。作为传道人，我不能违反规则。“ Supriyo表示，他将向总理纳伦德拉莫迪和内政部长拉杰纳特辛格提供有关事件的信息。关于这两起事件，西孟加拉邦议会事务部长帕特查特吉指称，人民党试图解散该州的公共和谐与和平。他说：“当警察巡逻该地区时，他们为什么要去Raniganj？他们是否对过去两天的暴力感到不满？高级Trinamool国会领导人和Asansol市政公司的市长Jitendra Tiwari指责Supriyo在该地区出现令人不安的和平。</span>"><span id="_0" data-translation="视频">VIDEO</span> : जब बीजेपी नेता बाबुल सुप्रियो ने गाया अरविंद केजरीवाल के लिए गाना​ यह मेरा कर्तव्य है. लेकिन पुलिस कह रही है कि मुझे इसकी अनुमति नहीं दी जाएगी क्योंकि इलाके में धारा 144 लागू है. मंत्री होने के नाते मैं नियमों का उल्लंघन नहीं कर सकता.’ सुप्रियो ने कहा कि वह प्रधानमंत्री नरेंद्र मोदी और गृह मंत्री राजनाथ सिंह को घटना की जानकारी देंगे. दोनों घटनाओं के बारे में पश्चिम बंगाल के संसदीय कार्य मंत्री पार्थ चटर्जी ने आरोप लगाया कि भाजपा सूबे में सांप्रदायिक सद्भाव और शांति भंग करने की कोशिश कर रही है. उन्होंने कहा, ‘जब इलाके में पुलिस गश्त कर रही है तो वे रानीगंज क्यों जाना चाहते हैं? क्या वे पिछले दो दिनों की हिंसा से संतुष्ट नहीं हैं.’ तृणमूल कांग्रेस के वरिष्ठ नेता और आसनसोल नगर निगम के महापौर जितेंद्र तिवारी ने सुप्रियो पर इलाके में शांति भंग करने का आरोप लगाया.</p><p data-translation="<span>（除了标题，这个消息还没有被NDTV团队编辑，它已经直接从Syndicate feed发布。）</span>">(हेडलाइन के अलावा, इस खबर को एनडीटीवी टीम ने संपादित नहीं किया है, यह सिंडीकेट फीड से सीधे प्रकाशित की गई है।)</p></div></div>