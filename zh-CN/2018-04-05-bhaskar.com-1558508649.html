<div id="readability-page-1" class="page"><h3 class="title" data-translation="<span>我们不会停止保留，我们也不会; 反对派在关闭期间对死亡负责：沙阿</span>">हम ना आरक्षण खत्म करेंगे, ना करने देंगे; बंद के दौरान मौतों का जिम्मेदार विपक्ष: शाह</h3><div id="fontSize-2"><ul><li data-translation="<span>最高法院在3月20日的判决中根据SC-ST法案禁止逮捕。</span>">सुप्रीम कोर्ट ने 20 मार्च के फैसले में एससी-एसटी एक्ट के तहत तुरंत गिरफ्तारी पर रोक लगा दी थी</li><li data-translation="<span>4月2日这一决定被称为针对印度，在这场运动中有15人遇难。</span>">इस फैसले के खिलाफ 2 अप्रैल को भारत बंद बुलाया गया था, इस आंदोलन में 15 लोगों की मौत हुई</li><li data-translation="<span>尽管10个州出现暴力事件，但政府已经就此事提出了重新审查请愿书。</span>">सरकार ने मामले पर पुनर्विचार याचिका दाखिल की थी, इसके बावजूद 10 राज्यों में हिंसा भड़क उठी</li></ul><p data-translation="<span>布巴内斯瓦尔。人民党全国总统阿米特·沙阿星期三表示，在奥迪沙巴哈尼帕特纳集会期间保护落后阶级的利益。他表示，中央政府既不会结束对SC-ST社区的保留，也不会有其他人这样做。沙阿说：“巴巴沙赫在宪法中制定了这样的保留政策，他不敢改变任何事情。</span>">भुवनेश्वर. बीजेपी के राष्ट्रीय अध्यक्ष अमित शाह ने बुधवार को ओडिशा के भवानीपटना में रैली दौरान पिछड़े वर्ग के हितों की रक्षा करने की बात कही। उन्होंने कहा कि केंद्र सरकार ना तो एससी-एसटी समुदाय को मिलने वाले आरक्षण को खत्म करेगी ना ही किसी और को ऐसा करने देगी। शाह ने कहा, “बाबासाहेब ने संविधान में जैसी आरक्षण नीति बनाई थी, उसे कोई बदलने की हिम्मत नहीं कर सकता।</p><p data-translation="<span>国会和反对派对关闭期间的死亡负责 - 沙赫将国会和反对派在关闭期间的死亡事件作为目标。他说：“总理亲自向人民保证中心将向最高法院提交复议申请时，为什么要这样做？在示威期间，有10人死亡。国会和反对党对这些死亡负责。</span>">बंद के दौरान हुई मौतों के लिए कांग्रेस और विपक्ष जिम्मेदार
- शाह ने बंद के दौरान हुई मौतों के लिए कांग्रेस और विपक्ष पर निशाना साधा। उन्होंने कहा, “जब प्रधानमंत्री खुद लोगों को आश्वासन दे चुके थे कि केंद्र सुप्रीम कोर्ट में पुनर्विचार याचिका दाखिल करेगा तो बंद क्यों बुलाया गया? प्रदर्शनों के दौरान 10 लोगों की मौत हुई। इन मौतों के लिए कांग्रेस और विपक्ष पार्टियां जिम्मेदार हैं।</p><p data-translation="<span>针对BJP的运动在媒体上运行 - 人民党主席声称媒体和社交媒体被错误地宣称BJP将完成预定。他提到莫迪，他说：“我们完全相信宪法。由于保留政策由Babasaheb创建，因此不会有任何变化。任何人都不会有勇气这样做，也不会让任何人做到这一点。</span>">मीडिया पर चलाया गया बीजेपी के खिलाफ अभियान
- बीजेपी अध्यक्ष ने दावा किया कि मीडिया और सोशल मीडिया में झूठा प्रचार किया गया कि बीजेपी आरक्षण खत्म कर देगी। उन्होंने पीएम मोदी का जिक्र करते हुए कहा, “हमें संविधान के साथ पूरी आस्था है। बाबासाहेब ने जैसी आरक्षण नीति बनाई थी, उसमें जरा भी बदलाव नहीं किया जाएगा। ना तो किसी में ये करने की हिम्मत है और ना ही बीजेपी किसी को ऐसा करने देगी।</p><p data-translation="<span>SC-ST的行为违反了最高法院的判决，印度关闭了7分</span>">एससी-एसटी एक्ट पर सुप्रीम कोर्ट के फैसले के खिलाफ हुआ था भारत बंद, 7 पॉइंट्स</p><p data-translation="<span>1.最高法院于3月20日下令，不应立即逮捕SC / ST法案。在根据本法登记的案件中，将会提前保释。警方应在7天内进行调查。未经获得任命的官员的批准，政府官员的逮捕是不能完成的。</span>">1. सुप्रीम कोर्ट ने 20 मार्च को अपने फैसले में आदेश दिया था कि एससी/एसटी एक्ट में तत्काल गिरफ्तारी न की जाए। इस एक्ट के तहत दर्ज होने वाले केसों में अग्रिम जमानत मिले। पुलिस को 7 दिन में जांच करनी चाहिए। सरकारी अधिकारी की गिरफ्तारी नियुक्ति करने वाले अधिकारी की मंजूरी के बिना नहीं की जा सकती।</p><p data-translation="<span>达利特组织已经开始抗议这个决定。许多人告诉政府介入此事。政府还向最高法院提交了重审请愿书。</span>">2. इस फैसले के खिलाफ दलित संगठनों ने विरोध प्रदर्शन शुरू कर दिए थे। कई लोगों ने सरकार से इस मामले में दखल देने की बात कही थी। सरकार ने सुप्रीम कोर्ट में मामले पर पुनर्विचार याचिका दाखिल भी कर दी थी।</p><p data-translation="<span>但是，许多达利特组织也在4月2日竞选在Whatsapp上关闭印度 到目前为止，还不知道是谁领导的，但在接近日期之后，抗议者聚集在一起。</span>">3. हालांकि, कई दलित संगठनों ने वॉट्सएप पर 2 अप्रैल को भारत बंद करने का अभियान भी चला दिया। अभी तक इसकी जानकारी नहीं है कि ये अभियान किसके नेतृत्व में शुरू हुआ, लेकिन तारीख नजदीक आते-आते प्रदर्शनकारी बड़ी संख्या में एकजुट हो गए।</p><p data-translation="<span>4. 4月2日，该国10个州出现激烈的骚动。这些人死亡15人。中央邦7个，北方邦3-3个，比哈尔邦2个，拉贾斯坦邦2个。许多地方的公共汽车都被着火。与此同时，警方还记录了此类石头猥亵事件。</span>">4. 2 अप्रैल को देश के 10 राज्यों में उग्र आंदोलन हुए। इनमें 15 लोगों की मौत हुई। मध्य प्रदेश में 7, उत्तर प्रदेश और बिहार में 3-3 और राजस्थान में 2 की मौत हुई। कई जगहों पर बसों में आग लगा दी गई। साथ ही पुलिस पर पत्थरबाजी जैसी घटनाएं भी दर्ज की गईं।</p><p data-translation="<span>国会公开支持这一事件的运动。在推文中，拉胡尔甘地还针对BJP和RSS的动向，吸引达利特人。</span>">5. कांग्रेस ने इस मामले में खुले तौर पर आंदोलन को समर्थन दिया। राहुल गांधी ने एक ट्वीट में दलितों को सलाम करते हुए आंदोलनों के लिए बीजेपी और आरएसएस पर निशाना भी साधा।</p><p data-translation="<span>6.周二，最高法院在公开法庭审理了一项复审请愿书。在此期间，替补席表示法院没有削弱任何规定。在这种情况下，避免被误导。与此同时，法院拒绝推翻这一决定。</span>">6.मंगलवार को सुप्रीम कोर्ट ने पुनर्विचार याचिका की खुली अदालत में सुनवाई की। इस दौरान बेंच ने कहा कि कोर्ट ने किसी प्रावधान को कमजोर नहीं किया है। ऐसे मामलों में गुमराह होने से बचना चाहिए। इसके साथ ही कोर्ट ने फैसले को पलटने से इनकार कर दिया।</p><p data-translation="<span>最高法院现在将于13日听取再审请愿书。法院已要求所有各方在两天内回复。</span>">7.सुप्रीम कोर्ट अब पुनर्विचार याचिका पर 13 तारीख को सुनवाई करेगी। अदालत ने सभी पार्टियों से 2 दिन के अदंर जवाब देने को कहा है।</p></div></div>