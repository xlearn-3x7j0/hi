<div id="readability-page-1" class="page"><h3 class="title" data-translation="<span>诺伊达管理局的二十多名员工找到了工作</span>">नोएडा अथारिटी के दो दर्जन कर्मचारियों की नौकरी गई</h3><div>

<div>
<span>Publish Date:Thu, 05 Apr 2018 12:02 AM (IST)</span>

</div>
</div><div> 
<p data-translation="<span>新德里Jagaran局 诺伊达管理局雇用了近二十名员工，他们在SCST配额中找到了工作。最高法院已对诺伊达管理局和安拉阿巴德高等法院的命令加以封印，以解雇这些雇员。</span>">जागरण ब्यूरो, नई दिल्ली।&nbsp;एससीएसटी कोटे में नौकरी पाने वाले नोएडा अथारिटी के करीब दो दर्जन कर्मचारियों की नौकरी चली गई है। सुप्रीम कोर्ट ने इन कर्मचारियों को नौकरी से बर्खास्त करने के नोएडा अथारिटी और इलाहाबाद हाईकोर्ट के आदेश पर अपनी मुहर लगा दी है।</p> 
<p data-translation="<span>在这些三年级和四年级员工的预留SCST配额中，2002年至2003年间进行了任命。根据指控，这些雇员的种姓证书不是来自北方邦，因此他们没有资格获得北方邦的SCST级保留。</span>">तृतीय और चतुर्थ श्रेणी के इन कर्मचारियों की आरक्षित एससीएसटी कोटे में वर्ष 2002 से 2003 के बीच नियुक्तियां हुईं थी। आरोप के मुताबिक इन कर्मचारियों के जाति प्रमाणपत्र उत्तर प्रदेश के नहीं थे इस कारण वें उत्तर प्रदेश में एससीएसटी वर्ग के आरक्षण का लाभ पाने के योग्य नहीं थे।</p> 
<p data-translation="<span>Murthy法官，Adarsh Kumar Goyal和Justice UU Lalit的法官驳回了特别许可请求，称没有适当的基础来干预高等法院的命令。最高法院的判决是一月份。据说，尽管法院命令被驳回，但这些长期工作的人现在已经立即解雇诺伊达当局。</span>">न्यायमूर्ति मूर्ति आदर्श कुमार गोयल व न्यायमूर्ति यूयू ललित की पीठ ने कर्मचारियों की विशेष अनुमति याचिकाएं खारिज करते हुए कहा कि उन्हें हाईकोर्ट के आदेश में दखल देने का कोई उचित आधार नजर नहीं आता। सुप्रीम कोर्ट का ये फैसला जनवरी माह का है। बताया जाता है कि कोर्ट के आदेशों के सहारे बर्खास्तगी के बावजूद लंबे समय से नौकरी करते चले आ रहे इन लोगों को अब नोएडा अथारिटी ने तत्काल प्रभाव से बर्खास्त करना शुरू कर दिया है।</p> 
 
<p data-translation="<span>根据该案，诺达当局在2002年至2003年之间分五个阶段招聘SCST保留名额的三，四名员工。下面的信从规则种姓证书近二十几名员工招聘进来的员工缺乏北方邦的投诉。州政府向马图尔委员会提交了调查报告。委员会的调查发现，法令可能仅在保留类别中采用的是预约（Ssisti和OBC），根据1994年和1964年和2007年的状态是，SC或ST和UP顺序成为永久居民。除此之外，北方邦主管当局颁发了种姓证书。</span>">मामले के अनुसारं नोएडा अथारिटी ने वर्ष 2002 से 2003 के बीच पांच चरणों में एससीएसटी आरक्षित कोटे में तृतीय और चतुर्थ श्रेणी के कर्मचारियों की भर्ती की। बाद में भर्ती कर्मचारियों में से करीब दो दर्जन कर्मचारियों के जाति प्रमाण पत्र नियम के मुताबिक उत्तर प्रदेश के नहीं होने की शिकायतें आयीं। राज्य सरकार ने इसकी जांच माथुर आयोग को सौंपी। आयोग ने जांच में पाया कि यूपी रिजर्वेशन (एससीएसटी एवं अन्य पिछड़ा वर्ग) कानून 1994 और राज्य सरकार के 1964 व 2007 के आदेश के मुताबिक आरक्षित वर्ग में उन्हीं को नौकरी दी जा सकती है जो अनुसूचित जाति या अनुसूचित जनजाति के हों एवं उत्तर प्रदेश के स्थाई निवासी हों। इसके अलावा उन्हें उत्तर प्रदेश की सक्षम अथारिटी ने जाति प्रमाणपत्र जारी किया हो।</p> 
<p data-translation="<span>这些雇员被指控他们不是北方邦的永久居民，他们被颁发来自北方邦以外各州的种姓证书。委员会表示，他们的任命受到规则的侵犯。诺伊达管理局的首席执行官于2010年下令解雇这些员工。员工质疑阿拉哈巴德高等法院的解雇问题 高等法院副检察长接受他的请求，取消了解雇令。诺伊达当局在高等法院的法官席上提出了特别上诉。</span>">इन कर्मचारियों पर आरोप था कि ये उत्तर प्रदेश के स्थाई निवासी नहीं हैं और इन्हें जाति प्रमाणपत्र भी उत्तर प्रदेश के बाहर राज्यों से जारी हुआ था। आयोग ने कहा कि इनकी नियुक्ति नियमों का उल्लंघन करके हुई है। नोएडा अथारिटी के तत्कालीन सीईओ ने 2010 में इन कर्मचारियों की नौकरी से बर्खास्तगी का आदेश दिया। कर्मचारियों ने बर्खास्तगी को इलाहाबाद हाईकोर्ट में चुनौती दी। हाईकोर्ट की एकलपीठ ने उनकी याचिकाएं स्वीकार करते हुए नौकरी से बर्खास्तगी का आदेश रद कर दिया। जिसके खिलाफ नोएडा अथारिटी ने हाईकोर्ट की खंडपीठ में विशेष अपील दाखिल की।</p> 
<p data-translation="<span>2014年5月28日，替补席拒绝了诺伊达管理局的上诉并取消了单一的命令。长凳，即使这些员工是永久性居民在参加的工作，他们这两个州，来到北方邦贱民之前的判断，但他的另一种状态的等级证书说。其种姓颁发证书北方邦的主管部门，因为他们无权采取诺伊达管理局保留的优势。尽管高等法院曾表示，这项工作的好处将不会从员工身上实现。</span>">खंडपीठ ने 28 मई 2014 को नोएडा अथारिटी की अपील स्वीकार करते हुए एकलपीठ का आदेश रद कर दिया। खंडपीठ ने फैसले में कहा कि भले ही ये कर्मचारी दोनों राज्यों जहां के वे नौकरी ज्वाइन करने से पहले स्थाई निवासी थे और उत्तर प्रदेश, में अनुसूचित जाति वर्ग में आते हों, लेकिन उनका जाति प्रमाणपत्र दूसरे राज्य का है। उनका जाति प्रमाणपत्र उत्तर प्रदेश की सक्षम अथारिटी का जारी नहीं है इसलिए वे नोएडा अथारिटी में आरक्षण का लाभ लेने के अधिकारी नहीं हैं। हालांकि हाईकोर्ट ने कहा था कि कर्मचारियों से नौकरी के लाभों की वसूली नहीं की जाएगी।</p> 
 
<p data-translation="<span>高等法院的命令向最高法院的雇员提出质疑。诺伊达律师雷文德·库马尔拒绝在国家干预是参数为计划种姓从反对在法律地位请愿书，指出法院上访，但法院驳回了高等法院命令的参数。</span>">हाईकोर्ट के इस आदेश को कर्मचारियों ने सुप्रीम कोर्ट मे चुनौती दी थी। नोएडा के वकील रविन्द्र कुमार ने कानूनी स्थिति बताते हुए कोर्ट मे याचिकाओं का विरोध किया जबकि याचिकाकर्ताओं की ओर से अनुसूचित जाति वर्ग के होने की दलीलें दी गईं लेकिन कोर्ट ने दलीलें खारिज करते हुए हाईकोर्ट के आदेश में दखल देने से इन्कार कर दिया।</p> 
<p data-translation="<span><span id=&quot;_0&quot;>作者：</span> <span id=&quot;_1&quot;>Ravindra</span> <span id=&quot;_2&quot;>Pratap</span> <span id=&quot;_3&quot;>Sing</span>
</span>"><span id="_0" data-translation="作者：">By</span> <span id="_1" data-translation="Ravindra">Ravindra</span> <span id="_2" data-translation="Pratap">Pratap</span> <span id="_3" data-translation="Sing">Sing</span>
</p>
</div></div>