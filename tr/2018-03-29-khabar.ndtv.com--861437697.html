<div id="readability-page-1" class="page"><h3 class="title" data-translation="<span>İngiliz Parlamentosu soruşturması tarafından Cambridge Analyca oyununun önemli katmanlarını açma olasılığı</span>">ब्रिटिश संसद की जांच से कैंब्रिज एनालिटिका के खेल की अहम परतें खुलने की संभावना</h3><div itemprop="articleBody"><b>नई दिल्ली: </b>कैंब्रिज एनालिटिका का इस्तेमाल भारत में किन दलों ने किन चुनावों में किया, ये सवाल लगातार बड़ा होता जा रहा है. अहम बात ये है कि इस मामले में<a href="https://khabar.ndtv.com/news/file-facts/cambridge-analytica-whistle-blower-reveals-india-operation-details-1830031"> ब्रिटिश पार्लियामेंट </a>जो जांच कर रही है, वो सरकार के साथ साझा करने को तैयार है. शायद इसके बाद भारत में एनालिटिका के खेल की कुछ अहम परतें खुलें.<p data-translation="<span>Dedi tweet Cambridge Analitika vaka Wisil Blower Christopher Wiley o 2012 yılında bir milli takımı için Jatiwar analizi Analitika. İngiliz Parlamentosu bu konuyu araştırıyor. NDTV konuşan Soruşturma komitesi üyelerinin üyeleri Hindistan ile soruşturma paylaşmaya hazırız Simon Hart söyledi.</span>">
कैंब्रिज एनालिटिका केस के विसिल ब्लोअर क्रिस्टोफ़र वाइली ने ट्वीट कर कहा है कि 2012 में एक राष्ट्रीय दल के लिए एनालिटिका ने जातिवार विश्लेषण किया. ब्रिटिश संसद इस पूरे मामले की जांच कर रही है. एनडीटीवी से बात करते हुए इस जांच समिति के सदस्य सांसद साइमन हार्ट ने कहा है कि वे भारत के साथ जांच साझा करने को तैयार हैं.</p><p data-translation="<span>Bu hafta biz Cambridge analitika olmadan bu tür Hindistan'da verileri ... ve halkınızı kaldırmak için seçim etkileyeceğini tartışmak olacağını sanmıyoruz soruşturma başladığında İngiliz Milletvekili Simon Hart&quot;, NDTV anlattı Politik verilerin nasıl kullanıldığına bakılmaksızın, çalışıyordu ... Bir endişe konusu olmalı. &quot; Ayrıca okuyun: Hükümetin yanıt vermesini beklemek için Cambridge Analyte ve Facebook'a gönderilen bildirim: Ravishankar Prasad</span>">
ब्रिटिश सांसद साइमन हार्ट ने एनडीटीवी से कहा, "जब हमने जांच शुरू की तो हमें उम्मीद नहीं थी कि हम इस पर भी चर्चा करेंगे कि भारत में चुनाव भी इस तरह डेटा निकालने से प्रभावित होंगे...और कैंब्रिज एनालिटिका बिना आपके लोगों के ये जाने बिना कि डेटा का कैसे राजनीतिक इस्तेमाल हो रहा है, काम कर रही थी ...ये चिंता की बात होनी चाहिए."
यह भी पढ़ें : भेजा गया कैम्ब्रिज एनालिटिका और फेसबुक को नोटिस, सरकार कर रही जवाब की प्रतीक्षा : रविशंकर प्रसाद</p><p data-translation="<span>NDTV yasa bakanı İngiliz Parlamentosu'nun açıklamada, Ravi Shankar Prasad, &quot;UK sonda üzerinde bir parlamento komitesi olduğunu söylediğinde sordum. Onun bir üyesi yorumladı hiçbir şey söylemek. Gönderilecektir Will zaman Komitesi'nin raporu Bu yüzden dikkate alınacak. &quot;</span>">
एनडीटीवी ने जब कानून मंत्री रविशंकर प्रसाद से ब्रिटिश सांसद के बयान के बारे में पूछा तो उन्होंने कहा, "ब्रिटेन की संसदीय समिति जांच कर रही है. उसके किसी सदस्य की टिप्पणी पर मुझे कुछ नहीं कहना है. वहां की कमेटी की जब रिपोर्ट भेजी जाएगी तो विचार किया जाएगा."</p><p data-translation="<span>Christopher Wayli 2010 yılında, şirket Analitika ben milli takım JD ile çalışmış kiminle çalışmak belirten, Tweet'lerinizdeki JD seçti? Bu konuda hem Kongre hem de BJP tartışıyor.</span>">
क्रिस्टोफ़र वायली ने अपने ट्वीट में जेडीयू का भी नाम लिया है, यह बताते हुए कि 2010 में कंपनी ने जेडीयू के साथ काम किया था.लेकिन वो राष्ट्रीय दल कौन है जिसके साथ एनालिटिका ने काम किया? इस सवाल पर कांग्रेस-बीजेपी दोनों एक-दूसरे पर तोहमत लगा रहे हैं.</p><p data-translation="<span>Ayrıca okuyun: Düdük üfleyici, ifşa Uttar Pradesh, Bihar seçimlerin çalıştı, siyasi partiler, 10 puan jenerik bilgi istese</span>">
यह भी पढ़ें : व्हिसिल ब्लोअर का खुलासा, यूपी-बिहार के चुनाव में किया काम, राजनीतिक दलों ने मांगी जातिगत जानकारी, 10 बातें</p><p data-translation="<span>Bisil Kongresi taze çıkmasıyla ilgili Üfleyici Pramod Tewari o kanıtlarla ışığa döndü, Cambridge Analitika. JD-U ile BJP en derin ve uzun süreli bir ilişki Cambridge analitika yardımcı oldu&quot;, NDTV söyledi. 2010 yılında BJP ve JD-U ne kadar yakındı? ”</span>">
बिसिल ब्लोअर के ताज़ा खुलासे पर कांग्रेस नेता प्रमोद तिवारी ने एनडीटीवी से कहा, "बीजेपी का कैंब्रिज एनालिटिका के साथ गहरा और पुराना रिश्ता है. जेडी-यू ने भी कैंब्रिज एनालिटिका की मदद ली, ये बात प्रमाण के साथ प्रकाश में आ गई है. 2010 में बीजेपी औरजेडी-यू कितने करीब थे ये सब जानते हैं."</p><p data-translation="<span>Üst düzey BJP lideri ve Rajya Sabha Milletvekili Vinay Sahasrabuddhe, &quot;Yeni olguları analiz etmek gerekecek, fakat bu durumda Kongre'nin sorumluluğu, seçmenleri etkilemek için neden bu verileri kötüye kullandığını&quot; söyledi.</span>">
बीजेपी के वरिष्ठ नेता और राज्यसभा सांसद विनय सहस्रबुद्धे ने पलटवार करते हुए कहा, "नए तथ्यों का विश्लेषण करना ज़रूरी होगा लेकिन इस मामले में कांग्रेस की जवाबदेही बनती है कि उसने क्यों डेटा का दुरुपयोग किया मतदाताओं को प्रभावित करने के लिए."</p><p data-translation="<span><span id=&quot;_0&quot;>VİDEO</span>: Willil Blower'ın ifadesiyle karıştırıldı</span>"><span id="_0" data-translation="VİDEO">VIDEO</span> : विसिल ब्लोअर के बयान पर घमासान</p><p data-translation="<span>Şimdi İngiliz Parlamentosu'nun soruşturmayı tamamlamasını bekleyerek resmin netleşmesini bekliyoruz. Cambridge Anilika'nın durumunda her gün yeni açıklamalar yaşanıyor ... ve bu konuda siyasi iddialar ve karşılıklılık artıyor. Ancak bu politik tartışmanın ortasında, Cambridge Analist'in seçim sürecini Hindistan'da yanlış şekilde etkilemeye çalıştığı sorusu çok önemli hale geldi.</span>"> अब इंतज़ार ब्रिटिश संसद की जांच पूरी होने का करना होगा ताकि तस्वीर साफ़ हो. कैंब्रिज एनालिटिका केस में हर रोज़ नए खुलासे हो रहे हैं...और इसको लेकर राजनीतिक आरोप-प्रत्यारोप भी बढ़ते जा रहे हैं. लेकिन इस राजनीतिक विवाद के बीच ये सवाल बेहद महत्वपूर्ण हो गया है कि कैंब्रिज एनालिटिका ने किस हद तक भारत में चुनावी प्रक्रिया को गलत तरीके से प्रभावित करने की कोशिश की.</p></div></div>