<div id="readability-page-1" class="page"><h3 class="title" data-translation="<span>Taux de croissance de huit industries de base en février, 5,3%, production de ciment et de raffinerie</span>">आठ बुनियादी उद्योगों की वृद्धि दर फरवरी में 5.3 प्रतिशत, सीमेंट, रिफाइनरी उत्पादन में तेजी</h3><div><div><div id="story_pic"><div><img alt="आठ बुनियादी उद्योगों की वृद्धि दर फरवरी में 5.3 प्रतिशत, सीमेंट, रिफाइनरी उत्पादन में तेजी" src="https://i.ndtvimg.com/i/2016-12/jharkhand-coal-mine-afp_650x400_41483201316.jpg"></div><p data-translation="<span>Image symbolique</span>">प्रतीकात्‍मक तस्‍वीर</p></div></div><span itemprop="articleBody"><b>नई दिल्‍ली: </b>आठ बुनियादी उद्योगों की वृद्धि दर इस साल फरवरी में 5.3 प्रतिशत रही. रिफाइनरी उत्पादों, उर्वरक तथा सीमेंट क्षेत्रों के बेहतर प्रदर्शन से अच्छी वृद्धि दर में मदद मिली. आठ बुनियादी उद्योगों में कोयला, कच्चा तेल, प्राकृतिक गैस, रिफाइनरी उत्पाद, उर्वरक, इस्पात, सीमेंट तथा बिजली है. इन उद्योगों की वृद्धि दर पिछले साल फरवरी में केवल 0.6 प्रतिशत थी. वहीं जनवरी में बुनियादी उद्योगों में 6.1 प्रतिशत की वृद्धि हुई. सोमवार को जारी आधिकारिक आंकड़ों क अनुसार पेट्रोलियम रिफाइनरी उत्पादन फरवरी में 7.8 प्रतिशत की दर से बढ़ा जबकि एक साल पहले इसी महीने में इसमें 2.8 प्रतिशत की गिरावट हुई थी. उर्वरक तथा सीमेंट उत्पादन में आलोच्य महीने में क्रमश: 5.3 प्रतिशत तथा 22.9 प्रतिशत की वृद्धि हुई.<p data-translation="<span>La production d'électricité a également augmenté de 4% en février contre 1,2% en février 2017. Le taux de croissance de la production de charbon et d'acier est tombé à 1,4% et à 5% au cours du mois, contre respectivement 6,6% et 8,7% au même mois l'an dernier. Dans l'ensemble, le taux de croissance de huit industries de base a été de 4,3% au cours de l'exercice 2017-2018 en avril-février, soit 4,7% au trimestre précédent. Le taux d'inflation de l'industrie de base sera affecté par l'indice de production industrielle (IIP). Dans la production industrielle totale, ces huit industries de base contribuent pour environ 41%.</span>">
बिजली उत्पादन भी फरवरी में 4 प्रतिशत की दर से बढ़ा जबकि फरवरी 2017 में इसमें 1.2 प्रतिशत की वृद्धि हुई थी. कोयला तथा इस्पात उत्पादन की वृद्धि दर आलोच्य महीने में घटकर क्रमश: 1.4 प्रतिशत तथा 5 प्रतिशत रही जबकि एक साल पहले इसी महीने में इसमें क्रमश: 6.6 प्रतिशत तथा 8.7 प्रतिशत की वृद्धि हुई थी.
कुल मिलाकर आठ बुनियादी उद्योगों की वृद्धि दर वित्त वर्ष 2017-18 में अप्रैल- फरवरी के दौरान 4.3 प्रतिशत रही जो पिछली तिमाही में 4.7 प्रतिशत थी. बुनियादी उद्योग की वृद्धि दर का प्रभाव औद्योगिक उत्पादन सूचकांक (आईआईपी) पर पड़ेगा. कुल औद्योगिक उत्पादन में इन आठ बुनियादी उद्योग का योगदान करीब 41 प्रतिशत है.</p><p data-translation="<span>(Cette nouvelle n'a pas été éditée par l'équipe NDTV, elle a été publiée directement à partir du flux de Syndicate.)</span>">(इस खबर को एनडीटीवी टीम ने संपादित नहीं किया है. यह सिंडीकेट फीड से सीधे प्रकाशित की गई है।)</p></span></div></div>