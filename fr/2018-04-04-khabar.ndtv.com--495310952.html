<div id="readability-page-1" class="page"><h3 class="title" data-translation="<span>La Chine a annulé le droit de 25% sur les produits américains</span>">चीन का अमेरिका पर पलटवार, अमेरिकी उत्पादों पर बढ़ाया 25 % शुल्क&nbsp;</h3><div itemprop="articleBody"><b>नई दिल्ली: </b>चीन ने अमेरिका पर पलटवार करते हुए 106 अमेरिकी उत्पादों के आयात पर लगने वाले शुल्क में 25 फीसदी की बढ़ोतरी कर दी है. इससे पहले अमेरिका ने भी चीनी उत्पादों पर 25 फीसदी शुल्क बढ़ाया था. चीन ने अमेरिका की कार्रवाई के जबाव में यह कदम उठाया. चीन अब 50 अरब डालर मूल्य के 106 अमेरिकी उत्पादों के आयात पर 25 प्रतिशत शुल्क बढ़ाने जा रहा है. इन उत्पादों में विमान और कारें भी शामिल हैं. अमेरिका और चीन के बीच एक दूसरे के खिलाफ शुल्क लगाए जाने को दुनिया की दो बड़ी अर्थव्यवस्थाओं में व्यापार युद्ध के तौर पर देखा जा रहा है.<p data-translation="<span>Lire aussi: Le ministre des Affaires étrangères de la Corée du Nord rencontrera le ministre chinois des Affaires étrangères en visite en Chine</span>">
यह भी पढ़ें:&nbsp;उत्तर कोरिया के विदेश मंत्री चीन के दौरे पर, चीनी विदेश मंत्री से करेंगे मुलाकात</p><p data-translation="<span>Il convient de noter que le président américain Trump a publié une liste de près de 1 300 produits chinois, ce qui devrait augmenter les frais. Les États-Unis ont proposé d'imposer des droits supplémentaires sur l'importation de ces articles de 50 milliards de dollars en provenance de la Chine. Sur cette question, le ministère chinois des Finances a déclaré que la Commission du tarif douanier chinois du Conseil des Affaires d'Etat a décidé d'imposer un droit additionnel de 25 pour cent sur les 106 produits importés d'une valeur de 50 milliards de dollars. Lire aussi: Le dollar américain se renforce par rapport aux préoccupations de la guerre commerciale</span>">
गौरतलब है कि अमेरिका के राष्ट्रपति ट्रंप ने करीब 1,300 चीनी उत्पादों की सूची जारी की थी जिस पर शुल्क बढ़ाए जाने की संभावना जताई गई थी. अमेरिका ने चीन से 50 अरब डालर की इन वस्तुओं के आयात पर अतिरिक्त शुल्क लगाने का प्रस्ताव किया है. वहीं इस पूरे मामले पर चीन के वित्त मंत्रालय ने कहा कि स्टेट काउंसिल के चीनी कस्टम टैरिफ कमीशन ने जवाबी कार्रवाई करते हुए 50 अरब डालर मूल्य की आयातित 106 जिंसों पर 25 प्रतिशत अतिरिक्त शुल्क लगाने का फैसला किया है.
यह भी पढ़ें:&nbsp;व्यापार युद्ध से जुड़ी चिंताओं के बीच अमेरिकी डॉलर मजबूत</p><p data-translation="<span>Combien de temps la nouvelle taxe doit être appliquée, sa date dépendra de combien de temps le gouvernement américain impose des taxes sur les produits chinois. Le ministère chinois du Commerce a déclaré que tout en ignorant la forte opposition de la Chine, les Etats-Unis ont décidé d'imposer une taxe.</span>">
नए शुल्क को कब से लागू किया जाए इसकी तारीख इस बात पर निर्भर करेगी कि अमेरिकी सरकार चीनी उत्पादों पर बढ़े शुल्क कब से लगाती है. चीन के वाणिज्य मंत्रालय ने कहा कि चीन के कड़े विरोध को दरकिनार करते हुए अमेरिका ने शुल्क लगाने का फैसला किया है.</p><p data-translation="<span><span id=&quot;_0&quot;>VIDÉO</span>: Personne ne connaît le plan du dictateur Kim.</span>"><span id="_0" data-translation="VIDÉO">VIDEO</span>: तानाशाह किम की योजना का किसी को पता नहीं.</p><p data-translation="<span>Ceci est totalement sans importance, activités unilatérales et de conservation. La Chine condamne fermement et résiste. (De la langue d'entrée)</span>">
यह पूरी तरह बेमतलब, एकतरफा और संरक्षणवादी गतिविधियां हैं. चीन पुरजोर तरीके से इसकी निंदा और विरोध करता है. (इनपुट भाषा से)&nbsp;</p></div></div>