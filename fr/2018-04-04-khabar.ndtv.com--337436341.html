<div id="readability-page-1" class="page"><h3 class="title" data-translation="<span>'Closer Report' déposé en cas de décès du touriste suédois à Goa</span>">गोवा में स्वीडिश पर्यटक की मौत मामले में ‘क्लोजर रिपोर्ट’ दाखिल</h3><div itemprop="articleBody"><b>नई दिल्ली: </b>गोवा पुलिस ने एक स्वीडिश पर्यटक की मौत के मामले में बुधवार को अदालत में क्लोजर रिपोर्ट दाखिल कर दी है. पुलिस के मुताबिक फेलिक्स डाह्ल नाम का यह पर्यटक छुट्टियां मनाने के लिए दिसंबर 2014 में गोवा आया था. 28 जनवरी 2015 को दक्षिण गोवा में सड़क के किनारे उसका शव मिला था. इसके बाद फेलिक्स की मां ने पुलिस को उसके लापता होने की सूचना दी थी. अब जब पुलिस ने इस मामले में क्लोजर रिपोर्ट दाखिल कर दी है तो फेलिक्स की मां ने इस रिपोर्ट को लेकर नाराजगी जताई है. उन्होंने दावा किया कि पुलिस ने उनके बेटे की मौत की जांच सही तरह से नहीं की.<p data-translation="<span>Lire aussi: Gangrape, 13 ans, mineur, trois accusés arrêtés, 4 en fuite à Sitapur, Uttar Pradesh</span>">
यह भी पढ़ें:&nbsp;उत्तर प्रदेश के सीतापुर में 13 साल की नाबालिग से गैंगरेप, 3 आरोपी गिरफ्तार, 4 फरार</p><p data-translation="<span>Après la mort du fils, la mère de Félix avait également déménagé à la Haute Cour de Bombay en août dernier. Il a demandé d'établir des lignes directrices pour l'enquête sur la mort de ressortissants étrangers dans l'État. Dans ce cas, il a également écrit une lettre au ministre en chef de Goa Manohar Parrikar et a exigé une intervention dans l'affaire.<span id=&quot;_0&quot;>VIDEO</span>: Est-ce la dette enlevé l' enfant.</span>">
बेटे की मौते के बाद फेलिक्स की मां ने पिछले साल अगस्त में बंबई उच्च न्यायालय का भी रूख किया था. उन्होंने राज्य में विदेशी नागरिकों की मौत की जांच के लिए दिशानिर्देश निर्धारित करने का अनुरोध किया था. इस मामले में उन्होंने गोवा के मुख्यमंत्री मनोहर पर्रिकर को भी पत्र लिखा था और मामले में हस्तक्षेप की मांग की थी.<span id="_0" data-translation="VIDEO">VIDEO</span>: कर्ज चुकाने के लिए किया था बच्चे का अपहरण.</p><p data-translation="<span>Rajendra Prabhudesai, inspecteur et enquêteur du poste de police de Kanakona, a déclaré qu'il n'existait aucune preuve de ce type indiquant que Felix était assassiné. Par conséquent, la feuille d'accusation ne sera pas déposée dans ce cas. (De la langue d'entrée)</span>">
कनाकोना पुलिस थाना निरीक्षक एवं मामले के जांच अधिकारी( आईओ) राजेंद्र प्रभुदेसाई ने कहा कि ऐसा कोई सबूत नहीं है जिससे यह संकेत मिलता हो कि फेलिक्स की हत्या हुई है. इसलिए इस मामले में आरोप पत्र दाखिल नहीं किया जाएगा. (इनपुट भाषा से)&nbsp;</p></div></div>