<div id="readability-page-1" class="page"><h3 class="title" data-translation="<span>Commonwealth GamesのAaj、Aishwarya、今Kanganaはこのデザイナーのファンであり、1日を通して5つの大きな話を読んでいます。</span>">कॉमनवेल्थ खेलों का हुआ आगाज, ऐश्वर्या के बाद अब कंगना भी हुईं इस डिज़ाइनर की फैन, पढ़ें दिन भर की 5 बड़ी खबरें.</h3><div><div id="story_pic"><div><img alt="कॉमनवेल्थ खेलों का हुआ आगाज, ऐश्वर्या के बाद अब कंगना भी हुईं इस डिज़ाइनर की फैन, पढ़ें दिन भर की 5 बड़ी खबरें." src="https://i.ndtvimg.com/i/2018-04/commonwealth_650x400_71522839801.jpg"></div><p data-translation="<span>コモンウェルスゲームファイル写真</span>">कॉमनवेल्थ गेम्स की फाइल फोटो</p></div></div><div itemprop="articleBody"><b>नई दिल्ली: </b>ऑस्ट्रेलिया के क्ववींसलैंड में बुधवार दोपहर साढ़े तीन बजे शुरू हुए उद्घाटन समारोह के साथ ही 21वें कॉमनवेल्थ गेम्स का आगाज हो गया. इस बार के गेम्स में विश्व के 71 देशों के खिलाड़ी हिस्सा ले रहे हैं. खेल के इस महाकुंभ में 19 अलग-अलग खेलों में कुल 275 स्पर्धाएं आयोजित की जाएंगी. वहीं यूएन द्वारा जारी आतंकवादियों की सूची ने पाकिस्तान को एक बार फिर से विश्व के सामने बेनकाब कर दिया है. गौरतलब है कि यूए की आतंकवादियों की सूची में अकेले पाकिस्तान से ही 139 नाम शामिल हैं. इनमें हाफिज सईद से लेकर दाऊद इब्राहिम तक का नाम शामिल हैं. उधर, केंद्र सरकार द्वारा सातवें वेतन आयोग को लेकर सरकरा ने संसद में बयान दिया. ध्यान हो कि सरकार ने अपने हिसाब से जरूरी संशोधनों के साथ रिपोर्ट को स्वीकार किया और फिर इसे लागू किया था .लागू की गई कुछ सिफारिशों को लेकर केंद्रीय कर्मचारियों ने आपत्ति जताई थी. वहीं एक अन्य बड़ी घटना में मध्यप्रदेश सरकार द्वारा संतों को राज्यमंत्री बनाने के फैसले पर खासा बवाल हुआ. संतों को मंत्री बनाते ही कुछ दिन बाद होने वाली नर्मदा घोटाल रथ यात्रा को रद्द कर दिया गया. उधर, ऐश्वर्या के बाद अब कंगना ने भी खुदको इस बड़े डिज़ाइनर का फैन बाताया है.&nbsp;<p data-translation="<span><span id=&quot;_0&quot;>1. CWG</span>2018<span id=&quot;_1&quot;>オープニング</span> <span id=&quot;_2&quot;>セレモニー</span>：オープニングセレモニーで見られるオーストラリア文化を垣間見る</span>"><span id="_0" data-translation="1. CWG">1.&nbsp;CWG</span> 2018 <span id="_1" data-translation="オープニング">Opening</span> <span id="_2" data-translation="セレモニー">Ceremony</span>: उद्घाटन समारोह में दिखी ऑस्ट्रेलियाई संस्कृति की झलक
&nbsp;
</p><div><div><img alt="commonwealth" id="story_image_main" src="https://i.ndtvimg.com/i/2018-04/commonwealth_650x400_61522838216.jpg"></div></div><br>
बुधवार को भारतीय समयानुसार करीब साढे़ तीन बजे ऑस्ट्रेलिया के क्ववींसलैंड में ओपनिंग सेरेमनी के आगाज के साथ ही 21वें कॉमनवेल्थ गेम्स का आगाज हो गया है. खेलों में 71 कॉमनवेल्थ देश हिस्सा ले रहे हैं, जिनमें 19 खेलों के तहत 275 स्पर्धाओं का आयोजन किया जाएगा. ये खेल बुधवार से शुरू होकर 15 अप्रैल तक चलेंगे. भारत का 218 सदस्यीय दल भी 15 प्रतिस्पर्धाओं में हिस्सा लेगा.बैटमिंटन स्टार पीवी सिंधु 'परेड ऑफ दे नेशन' में भारतीय दल की ध्वजवाहक की भूमिका निभाएंगी. बहरहाल, फिलहाल इस समय दुनिया भर में ओपनिंग सेरेमेनी की ही चर्चा है. उद्घाटन समारोह में करीब 4000 कलाकार अपने प्रदर्शन का जलवा बिखेरेंगे. समारोह का सीधा प्रसारण सोनी सिक्स और सोनी सिक्स एचडी पर किया जाएगा. इसके अलावा सोनी टेन 3 और सोनी टेन 3 एचडी पर हिंदी में भी सीधा प्रसारण होगा.<br><br><strong>2.</strong>&nbsp;<a href="https://khabar.ndtv.com/news/world/139-pakistani-persons-in-terrorist-list-released-by-unsc-1832756?pfrom=home-topstories">वैश्विक मंच पर पाक बेनकाब, UN की आतंकियों की लिस्ट में हाफिज समेत 139 पाकिस्तानी शामिल</a><br>
&nbsp;
<div><div><img alt="hafeez" id="story_image_main" src="https://i.ndtvimg.com/i/2018-04/hafeez_650x400_71522838255.jpg"></div></div><br>
संयुक्त राष्ट्र सुरक्षा परिषद की आतंकवादियों और चरमपंथियों की ताजा सूची में पाकिस्तान से ही 139 नाम शामिल हैं. मीडिया में आयी खबरों के मुताबिक, इस सूची में मुंबई हमले के सरगना हाफिज सईद के संगठन लश्कर- ए- तैयब्बा का भी नाम है.डॉन न्यूज की खबर के अनुसार, सूची में शीर्ष पर ओसामा बिन- लादेन के उत्तराधिकारी ऐमन अल- जवाहिरी का नाम है. इस सूची में उन सभी को चिह्नित किया गया है जो पाकिस्तान में निवास कर चुके हैं, वहां से अपनी गतिविधियां चलायी हैं या फिर अपनी गतिविधियां चलाने के लिए पाकिस्तानी जमीन का इस्तेमाल करने वाले संगठनों से जुड़े रहे हैं.<p data-translation="<span></span>"></p><p data-translation="<span>第7回賃金委員会：政府の最低賃金水準について議会で与えられたこの声明</span>">3.&nbsp;सातवां वेतन आयोग : सरकार की ओर से न्यूनतम वेतनमान पर संसद में दिया गया यह बयान
&nbsp;
</p><div><div><img alt="rupay" id="story_image_main" src="https://i.ndtvimg.com/i/2018-04/rupay_650x400_81522838305.jpg"></div></div><br>
केंद्रीय कर्मचारियों और पेंशनधारियों के लिए सातवां वेतन आयोग (Seventh Pay Commission) सैलरी और पेंशन में इजाफा लेकर आया. इस रिपोर्ट के कई पहलुओं पर विवाद रहा. कर्मचारी चर्चाओं के बाद भी रिपोर्ट के प्रावधानों और संस्तुतियों से सहमत नहीं हुए. सरकार ने अपने हिसाब से जरूरी संशोधनों के साथ रिपोर्ट को स्वीकार किया और फिर इसे लागू किया. सातवें वेतन आयोग (7th Pay Commission) की जो सिफारिशें लागू की गई उसमें से कुछ पर केंद्रीय कर्मचारियों ने आपत्ति जताई. कई मुद्दों पर चर्चा के बाद समाधान निकल गया. सबसे अहम और सर्वाधिक कर्मचारियों से जुड़ा मुद्दा न्यूनतम वेतन मान का रहा जिसे अभी तक कर्मचारियों के हिसाब से सुलझाया नहीं जा सका है. आज की स्थिति में लाखों कर्मचारी असमंजस में हैं. लाखों कर्मचारी और उनके परिवार उम्मीदें पाले हुए हैं. आखिर स्थिति क्या है. संसद में इस बारे में हाल ही एक सवाल सांसद नीरज शेखर ने किया. इसका जवाब सरकार की ओर से आया जो आज की स्थिति को साफ करता है.&nbsp;<p data-translation="<span></span>"></p><p data-translation="<span>4.聖職者の地位を理由に理由がない。「ナルマダ詐欺ラト・ヤトラー」がキャンセルされた。</span>">4.&nbsp;कहीं इसलिए तो नहीं दिया गया संतों को राज्यमंत्री का दर्जा, 'नर्मदा घोटाला रथ यात्रा' रद्द
&nbsp;
</p><div><div><img alt="baba" id="story_image_main" src="https://i.ndtvimg.com/i/2018-04/baba_650x400_71522838416.jpg"></div></div><br>
मध्यप्रदेश में चुनावी साल में जिन पांच लोगों को नर्मदा नदी की रक्षा के लिये राज्यमंत्री के दर्जे से नवाजा गया है, उनमें शामिल एक संत समेत दो लोगों ने सूबे की भाजपा सरकार के खिलाफ प्रस्तावित 'नर्मदा घोटाला रथ यात्रा' रद्द कर दी है. &nbsp;इन लोगों ने राज्य सरकार पर सीधे सवाल उठाते हुए एक अप्रैल से "नर्मदा घोटाला रथ यात्रा" निकालने की घोषणा की थी, लेकिन राज्यमंत्री का दर्जा मिलने के बाद दोनों ने यह यात्रा रद्द कर दी है.राज्य सरकार के तीन अप्रैल को जारी आदेश के अनुसार प्रदेश के विभिन्न चिन्हित क्षेत्रों में विशेषतः नर्मदा किनारे के क्षेत्रों में वृक्षारोपण, जल संरक्षण तथा स्वच्छता के विषयों पर जन जागरूकता का अभियान निरंतर चलाने के लिये 31 मार्च को विशेष समिति गठित की गई है. इस समिति के पांच विशेष सदस्यों-नर्मदानंद महाराज, हरिहरानंद महाराज, भैयू महाराज, कम्प्यूटर बाबा और योगेंद्र महंत को राज्यमंत्री स्तर का दर्जा प्रदान किया गया है.&nbsp;<p data-translation="<span></span>"></p><p data-translation="<span>5. Aishwarya Kangnaもやった後、このデザイナーのファンは賞賛の言葉で言った...</span>">5.&nbsp;ऐश्वर्या के बाद अब कंगना भी हुईं इस डिज़ाइनर की फैन, तारीफ में कहा...
&nbsp;
</p><div><div><img alt="kangna" id="story_image_main" src="https://i.ndtvimg.com/i/2018-04/kangna_650x400_41522838478.jpg"></div></div><br>
एक्ट्रेस कंगना रनोट का कहना है कि वह दिग्गज डिजाइनर नीता लुल्ला की इसलिए फैन हैं क्योंकि उनके कपड़ों में सहज रूप से पारंपरिक और आधुनिक फैशन का बेजोड़ मिक्स देखने को मिलता है. कंगना ने एक बयान में से कहा, "नीता के बारे में एक चीज जिसकी मैं सच में मुरीद हूं वह कैसे सहज रूप से आउटफिट्स में पारंपरिक और आधुनिक दोनों डिजाइनों का बेहतरीन संयोजन कर लेती है."अपने ब्राइडल परिधान के लिए जानी जाने वाली नीता फिलहाल फिल्म 'मणिकर्णिका : द क्वीन ऑफ झांसी ' में कंगना को स्टाइल कर रही हैं. कंगना दिल्ली में 9 अप्रैल को डिजाइनर के स्टोर का उद्घाटन करेंगी.कंगना ने कहा, "मैं बहुत खुश हूं कि मेरी पसंदीदा डिजाइनरों में से एक राजधानी में अपना स्टोर लॉन्च कर रही हैं."<p data-translation="<span></span>"></p></div></div>