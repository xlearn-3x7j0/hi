<div id="readability-page-1" class="page"><h3 class="title" data-translation="<span>ターゲットが政府の財産​​になるたびに、時にはジャット運動、その後の他のデモンストレーション</span>">कभी जाट आंदोलन तो कभी कोई दूसरा प्रदर्शन, हर बार निशाने पर होती है सरकारी संपत्ति</h3><div>

<div>
<span>Publish Date:Wed, 04 Apr 2018 11:20 AM (IST)</span>

</div>
</div><div> 
<p data-translation="<span>ニューデリー[博士 モニカシャルマ]。SC最高裁判所のSC ST法の決定に対するインドの呼びかけの終結には、大きな損失があった。このような場合、Bandhの名前で抗議している人々に説明責任がないことに言及する価値はありますか？公衆の努力によって作られた財産は、いかなる運動、組織、政党の人々にも火を渡す権利ではありません。皮肉なことは、何年もの運動の後、群衆の急激な動きや攻撃が社会や国の背後にあるということです。どのような国を作りたいですか？なぜ彼らは建設の代わりに解体に従事しているのですか？この方法は、共通の人々の生活が困難になるというあなたの見解を維持する方法ですか？近ごろのほとんどの最近の動きの中で、激しい放火、暴力、略奪の事件が浮上しています。これは、国や社会に重大な被害をもたらす原因となります。</span>">नई दिल्ली [डॉ. मोनिका शर्मा]।&nbsp;एससी एसटी एक्ट पर सुप्रीम कोर्ट के फैसले के विरोध में बुलाए गए भारत बंद में बड़े पैमाने पर नुकसान हुआ। ऐसे में यह विचारणीय है कि बंद के नाम पर हो रहे बवाल में धरना-प्रदर्शन करने वालों की क्या कोई जवाबदेही नहीं है? जो संपत्ति जनता की मेहनत से बनती है उसे यूं ही आग के हवाले करने का हक किसी भी आंदोलन, संगठन या दल के लोगों को नहीं है। कैसी विडंबना है कि भीड़ की उग्रता और आक्रामकता हर बार इन आंदोलनों के नाम पर समाज और देश को सालों पीछे लेकर जाती है। आखिर कैसा देश बनाना चाहते हैं हम? क्यों निर्माण की जगह विध्वंस करने में लगे हैं? अपनी बात रखने का यह कैसा तरीका है कि आम जनता का जीवन ही मुश्किल कर दिया जाए। हालिया समय में हुए लगभग सभी आंदोलनों के दौरान भयंकर आगजनी, हिंसा और यहां तक की लूटपाट तक की घटनाएं सामने आई हैं। जो देश और समाज को बड़ी क्षति पहुंचाने वाली है।</p> 
<p data-translation="<span>Assochamによると、数年前にハリヤナでJat運動に起因する公的および私的財産が失われたことによると、州はおよそ18,000〜20,000ルピーを失った。ここ数年、ラージャスターンのグジャール、ハリヤナのジャット、グジャラートのパティダール、カシミールの石の人々は、公的および私的財産に大きな犠牲をもたらしました。残念なことに、厄介な要素の混乱の苦しみも共通の人々によって苦しんでおり、この損失の損失は公的なポケットだけに起因しています。このような暴力的な事件が通常は一般に支持されない理由です。Dalit bandhでも起こっているように。人々はまた、この侵略と怒りについて激動しています。一般の人々は、誰も彼らの要求を果たすという名目で人質にする権利はない、と理解しています。</span>">एसोचैम के मुताबिक कुछ अरसा पहले हरियाणा में हुए जाट आंदोलन के कारण सार्वजनिक व निजी संपत्ति को नुकसान पहुंचाए जाने से राज्य को लगभग 18,000 से 20,000 करोड़ रुपये का नुकसान हुआ था। बीते कुछ वर्षो में राजस्थान में गुर्जर, हरियाणा में जाट, गुजरात में पाटीदार व कश्मीर में पत्थरबाजों ने आंदोलन के नाम पर सार्वजनिक और निजी संपत्ति को भारी नुकसान पहुंचाया है। अफसोस की बात है कि उपद्रवी तत्वों की अराजकता की पीड़ा भी आम लोगों को ही भोगनी पड़ती है और इस नुकसान की भरपाई भी जनता की जेब से ही होती है। यही वजह है कि ऐसे हिंसक उत्पात को आमतौर पर जनता का समर्थन नहीं मिलता है। जैसा कि दलित बंद को लेकर भी हो रहा है। जनता इस आक्रामकता को लेकर त्रस्त भी है और नाराज भी। आम लोग भी यह समझते हैं कि अपनी मांगों को पूरा करवाने के नाम पर उन्हें बंधक बनाने का हक किसी को नहीं।</p> 
 
<p data-translation="<span>群衆を動員したり混乱させているような狂った人々は、公共財を傷つけ、共通の人々の生活を脅かすことで戦いを戦う方法を見つけているのが普通です。多くの組織や政党は、この混乱を何年もかけて広げて、政治的な勢いを弱めている。人々がまだ基本的なアメニティを求めているインドのような開発途上国では、ルピーの全国的な豊かさを数時間で飲み込むことによって何が達成されるのだろうと誰もが考えるべきではありませんか？それだけでなく、そのような混沌とした暴力的な活動も、世界レベルでの国のイメージに影響を与えます。問題は、それに抗議する方法は何ですか？なぜ彼らはシステムと不動産施設に打撃を与えてその国を弱めることができると思いませんか？</span>">आमतौर पर देखने में आता है कि भीड़ जुटाकर बंद बुलाने या आंदोलन करने वाले ऐसे उन्मादी लोग सार्वजनिक संपत्ति को क्षति पहुंचाने और आम जनता के जीवन को खतरे में डालने के माध्यम से अपनी लड़ाई लड़ने की राह तलाशते हैं। कई संगठन और सियासी दल बरसों से यह अराजकता फैलाकर अपनी राजनीतिक रोटियां सेंकते आ रहे हैं। यह सोचने का वक्त किसी के पास नहीं कि भारत जैसे विकासशील देश में जहां आज भी लोग बुनियादी सुविधाओं के लिए तरस रहे हैं वहां यूं चंद घंटों में करोड़ों रुपये की राष्ट्रीय संपत्ति को स्वाहा कर देने से क्या हासिल होगा? इतना ही नहीं ऐसी अराजक और हिंसात्मक गतिविधियां वैश्विक स्तर पर भी देश की छवि बिगाड़ती हैं। सवाल यह है कि विरोध जताने का आखिर यह कौनसा तरीका है? ये क्यों नहीं समझते कि अपने देश की व्यवस्था और संपत्ति-सुविधाओं पर आघात करके देश को निर्बल ही किया जा सकता है।</p> 
<p data-translation="<span>悲しいことに、人々の基本的ニーズと基本的ニーズを満たすためにインフラが整備されている国では、彼はわずか数時間で吹き飛ばされている。たびたび、社会の繁栄と庶民の繁栄という名目で、そのような苦い実証年は、努力と努力によって動員された基本的なサービスに損害を与えます。このような状況では、激しく激しく興奮している人々の群衆が、この悲惨さが全国に影響を及ぼすとは考えられないかもしれません。公共財産権を侵害する行為はもはや単なる集会やデモンストレーションに限られていません。ナクサリットも政府車を訪れ、橋や道路の吹き荒れのニュースがやってくる。政府の財産​​に対するイデオロギー的な反対派のこうした事件の後、国と社会はこの損失から回復するまで何年もかかる。それだけでなく、この攻撃的な環境で人の損傷を補うことはできません。</span>">अफसोसजनक ही है कि जिस देश में जनता की सहूलियत और आधारभूत जरूरतों को पूरा करने के लिए जैसे-तैसे बुनियादी ढांचा खड़ा हो पाया है। उसे यूं ही चंद घंटों में फूंक दिया जाता है। हर बार समाज और आमजन की बेहतरी के नाम पर किए जाने वाले ऐसे उग्र बंद और प्रदर्शन वषों के प्रयासों और जद्दोजहद से जुटाई गई बुनियादी सेवाओं को क्षति पहुंचाते हैं। ऐसे में आक्रोश और वहशत से भरे आंदोलन करने वाली भीड़ संभवत: यह सोच ही नहीं पाती कि उसके द्वारा किया गया यह उत्पात पूरे देश को प्रभावित करता है। सार्वजनिक संपत्ति को नुकसान पहुंचाने वाले कृत्य अब सिर्फ धरनों- प्रदर्शनों या बंद तक ही सीमित नहीं हैं। नक्सलियों द्वारा भी आए दिन सरकारी वाहनों, पुलों या सड़कों को उड़ाने की खबरें आती रहती हैं। सरकारी संपत्ति को वैचारिक विरोध की भेंट चढ़ाने वाली इन घटनाओं के बाद देश और समाज को इस नुकसान से उबरने में सालों लग जाते हैं। इतना ही नहीं इस आक्रामक वातावरण में होने वाली मानवीय क्षति की भरपाई तो संभव ही नहीं है</p> 
<p data-translation="<span><span id=&quot;_0&quot;></span> <span id=&quot;_1&quot;>カマル・</span> <span id=&quot;_2&quot;>バーマ</span>
</span>"><span id="_0" data-translation="">By</span> <span id="_1" data-translation="カマル・">Kamal</span> <span id="_2" data-translation="バーマ">Verma</span>
</p>
</div></div>