<div id="readability-page-1" class="page"><h3 class="title" data-translation="<span>石油大臣は、ガソリンとディーゼルをどのように減らすことができると語った</span>">पेट्रोलियम मंत्री ने बताया, कैसे कम हो सकते हैं पेट्रोल-डीजल के दाम</h3><div>

<div>
<span>Publish Date:Mon, 02 Apr 2018 10:50 PM (IST)</span>

</div>
</div><div> 
<p data-translation="<span>ジャガラン局、ニューデリー ますます高騰しているガソリンとディーゼルの救済を望むなら、できるだけ早く両国が合意してGSTに加わるよう祈ってください。石油大臣Dharmendra Pradhanもまた、GSTにこれらの製品を含めることで、全国の同じ種類の税金のための道が明確になり、これにより既存の小売価格が下がることを期待しています。プリンシパルは、政府側の税制救済にいくらかの救済を与えなければならないというような保証をしたくない。センターはまた、税金を削減するように州政府に要請する独自の論理を持っています。彼らは、異なる州が自分の財務状況に税金を課すと言います。</span>">जागरण ब्यूरो, नई दिल्ली। अगर आप पेट्रोल व डीजल की बेतहाशा बढ़ रही कीमतों से राहत पाना चाहते हैं, तो यह दुआ कीजिए कि इन दोनों को जीएसटी में शामिल करने पर जल्द से जल्द से सहमति बन जाए। पेट्रोलियम मंत्री धर्मेंद्र प्रधान भी इसी उम्मीद से है कि जीएसटी में इन उत्पादों के शामिल होने से देश भर में इन पर एक ही तरह का टैक्स लगने का रास्ता साफ होगा और इससे मौजूदा खुदरा कीमतों में कमी होगी। प्रधान इस तरह का कोई आश्वासन नहीं देना चाहते कि सरकार की तरफ से टैक्स घटा कर जनता को कुछ राहत दी जाए। राज्य सरकारों से भी टैक्स घटाने का आग्रह करने को लेकर भी केंद्र का अपना तर्क है। उनका कहना है कि अलग अलग राज्य अपनी अपनी वित्तीय स्थिति को देखते हुए टैक्स लगाते हैं।</p> 
<p data-translation="<span>Pradhanは、首都でBS-6基準のガソリンとディーゼルを販売する機会に組織されたプログラムの後、記者たちに話をした。彼は、政府が国際市場で原油価格を見ていると述べた。原油が国際市場で高価な場合は、顧客にもいくつかの影響があります。政府は全体の状況に注目している。同氏は、既存の物価固定政策の変更が行われる可能性は否定した。これまでのUPAの政府の在任期間中、ガソリンの小売価格はそれ自体で決定されておらず、NDA政府はディーゼル問題に関してこの決定をしていたことに同意した。プラダンによれば、もし我々がすべての人に油を供給しなければならないならば、市場ベースの小売価格を修正するための公式が実行されなければならない。</span>">राष्ट्रीय राजधानी में बीएस-6 मानकों के पेट्रोल-डीजल की बिक्री शुरू करने के अवसर पर आयोजित एक कार्यक्रम के बाद प्रधान ने संवाददाताओं से बात की। उन्होंने कहा कि अंतरराष्ट्रीय बाजार में क्रूड की कीमतों पर सरकार नजर बनाये हुए है। जब भी अंतरराष्ट्रीय बाजार में क्रूड महंगा होता है तो ग्राहकों पर भी कुछ असर पड़ता है। सरकार पूरे हालात पर नजर रखे हुए। उन्होंने इस संभावना से साफ इनकार किया कि मौजूदा कीमत तय करने की नीति में कोई बदलाव किया जाएगा। सनद रहे कि पूर्व यूपीए सरकार के कार्यकाल में पेट्रोल की खुदरा कीमत खुद तय नहीं करने का फैसला किया था, जबकि एनडीए सरकार ने डीजल के मामले में यह फैसला किया था। प्रधान के मुताबिक, 'हमें अगर सभी को तेल उपलब्ध कराना है तो बाजार आधारित खुदरा कीमत तय करने का फार्मूला ही लागू करना होगा।'</p> 
 
<p data-translation="<span>Pradhanは、ガソリンスタンドと同じサービス税（GST）を設定するように設定されているガソリンスタンドはガソリンとディーゼルについて迅速に決定すべきだと述べた。国のエネルギー安全保障だけでなく、一般市民の利益のためにも重要です。これまで、総理大臣は、各州に料金を削減し、国民に安堵を与えるよう要請したが、BJPの大半が州政府に支配されているかどうか尋ねられたとき、中央政府はなぜこの問題について措置を取らないと頼んだのか？ 「国家は財政状態があり、それに従って行動する」と述べた。</span>">प्रधान ने कहा कि समान व सेवा शुल्क (जीएसटी) तय करने के लिए गठित जीएसटी परिषद को पेट्रोल व डीजल के बारे में शीघ्रता से फैसला करना चाहिए। यह देश की ऊर्जा सुरक्षा के साथ ही आम जनता के हित के लिए भी जरुरी है। पहले प्रधान ने राज्यों से आग्रह किया कि उन्हें शुल्क में कटौती कर जनता को राहत देनी चाहिए लेकिन जब उनसे यह पूछा गया कि अधिकांश राज्य तो भाजपा शासित ही हैं ऐसे में केंद्र सरकार उनसे क्यों नहीं इस बारे में कदम उठाने को कहती तो उनका जवाब था, 'राज्यों की अपनी वित्तीय हालात है जिसके हिसाब से वे कदम उठाते हैं।'</p> 
<p data-translation="<span>原油が国際市場で安くなっていた2014年から2016年のUPA政府は、普通の人々が安価な原油の利益を得られないことを保証するために9回の消費税率を引き上げたという褒め言葉です。しかし、昨年、手数料は1度カットされた（2017年10月、1リットル当たり2ルピー）。9回、ガソリンの消費税は11.77ルピー、ディーゼルは13.47ルピー/リットル減った。これにより、石油製品から政府への収入額は、2014年から15年にかけて99,000クローネから2016年から1724年には422万ルピーに増加した。</span>">सनद रहे कि यूपीए सरकार ने वर्ष 2014 से वर्ष 2016 में जब अंतरराष्ट्रीय बाजार में क्रूड सस्ता हो रहा था, तब इस पर नौ बार उत्पाद शुल्क की दर को बढ़ा कर यह सुनिश्चित किया कि सस्ते क्रूड का सारा फायदा आम जनता को नहीं मिले। हालांकि पिछले वर्ष शुल्क में एक बार (अक्टूबर 2017 में दो रुपये प्रति लीटर की) की कटौती की गई। नौ बार में पेट्रोल पर उत्पाद शुल्क में 11.77 रुपये और डीजल में 13.47 रुपये प्रति लीटर की कमी की गई। इससे पेट्रोलियम उत्पादों से सरकार को वर्ष 2014-15 में हुई 99,000 करोड़ रुपये राजस्व संग्रह की राशि वर्ष 2016-17 में बढ़ कर 2.42 हजार करोड़ रुपये हो गई।</p> 
<p data-translation="<span>輸出税の増加の影響の9倍は、現在、国際市場の原油価格が1バレル70ドルで、デリーのガソリン小売価格は73.83ルピー/リットルである。現在、ディーゼルの小売価格は1リットル当たり64.69ルピーです。この価格は、国際市場での原油価格が1バレル当たり130ドルだったとはあまりありませんでした。ガソリンの最高価格は2014年9月に1リットル当たり76.06ルピーであった。</span>">नौ बार उत्पाद शुल्क में बढ़ोतरी का असर यह हुआ कि अभी जब अंतरराष्ट्रीय बाजार में क्रूड की कीमत 70 डॉलर प्रति बैरल है तब भी दिल्ली में पेट्रोल की खुदरा कीमत 73.83 रुपये प्रति लीटर है। अभी यहां डीजल की खुदरा कीमत 64.69 रुपये प्रति लीटर है। यह कीमत तब भी इतनी नहीं थी जब अंतरराष्ट्रीय बाजार मे क्रूड की कीमत 130 डॉलर प्रति बैरल थी। पेट्रोल की सबसे अधिक कीमत 76.06 रुपये प्रति लीटर सितंबर, 2014 में था।</p> 
 
<p data-translation="<span><span id=&quot;_0&quot;></span> <span id=&quot;_1&quot;>Tilak</span> <span id=&quot;_2&quot;>ラジ</span>
</span>"><span id="_0" data-translation="">By</span> <span id="_1" data-translation="Tilak">Tilak</span> <span id="_2" data-translation="ラジ">Raj</span>
</p>
</div></div>