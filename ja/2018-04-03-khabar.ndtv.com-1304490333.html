<div id="readability-page-1" class="page"><h3 class="title" data-translation="<span>ムンバイはわずか10時間でムンバイに到着します。この高速道路はまた、</span>">दिल्ली से मुंबई सिर्फ 10 घंटे में पहुंचा देगा यह एक्सप्रेस-वे, दूरी भी घट जाएगी</h3><div itemprop="articleBody"><b>नई दिल्ली: </b>राजधानी एक्सप्रेस से भी ज्यादा तेज गति से आप दिल्ली से मुंबई या मुंबई से दिल्ली सड़क के रास्ते जा सकेंगे. जी हां सड़क परिवहन मंत्रालय ने दावा किया है कि दिल्ली-मुंबई के बीच बनने वाले नए एक्सप्रेस-वे से 10 से 11 घंटे में यह सफर तय कर किया जा सकेगा.<p data-translation="<span>新しいエクスプレスウェイが形成されると、2つのメトロ間で106kmの距離が短縮されます。これだけでなく、この高速道路は、東部のラジャスタン州と西部のマディヤ・プラデーシュ州の後部および部族地域にとって恩恵であることがわかります。この高速道路はこれらのエリアを通過します。政府は、ここでの経済活動は増加し、地域は若返ると考えている。</span>">
नया एक्सप्रेस-वे बनने से दोनों महानगरों के बीच 106 किमी की दूरी कम होगी. यहीं नहीं यह एक्सप्रेस-वे पूर्वी राजस्थान और पश्चिमी मध्यप्रदेश के पिछड़े और आदिवासी इलाकों के लिए भी एक वरदान साबित होगा. यह एक्सप्रेस-वे इन्हीं इलाकों से गुजरेगा. सरकार का मानना है कि&nbsp; यहां की आर्थिक गतिविधियां बढ़ेंगी और क्षेत्र का कायाकल्प हो जाएगा.</p><p data-translation="<span>中央政府によれば、土地取得は高速道路を作る上で大きな問題であるため、新しい高速道路のコンセプトが取り組まれています。ニティン・ガドカリ（Nitin Gadkari）大臣は、既存の高速道路を建設するために、1ヘクタール当たり約7〜8畝の土地を土地取得に費やしたと述べた。しかし、新しいルートは、約10％を費やすことによってのみ実現することができます。重要なのは、デリーとムンバイの間で14〜16時間、距離は約1400キロです。</span>">
केंद्र सरकार के मुताबिक एक्सप्रेस वे बनाने में भूमि अधिग्रहण एक बड़ी समस्या होती है लिहाजा नए एक्सप्रेस-वे की परिकल्पना पर काम किया जा रहा है. केंद्रीय मंत्री नितिन गडकरी ने कहा कि मौजूदा हाईवे को एक्सप्रेस वे बनाने के लिए भूमि अधिग्रहण में करीब 7 से 8 करोड़ प्रति हेक्टेयर खर्च आता है. लेकिन नया मार्ग करीब 10 फीसदी खर्च से ही बनाया जा सकता है.
गौरतलब है कि दिल्ली से मुंबई के बीच राजधानी एक्सप्रेस 14 से 16 घंटे का समय लेती है, जबकि दूरी है करीब 1400 किलोमीटर.</p></div></div>