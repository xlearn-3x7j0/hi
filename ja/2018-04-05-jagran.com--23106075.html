<div id="readability-page-1" class="page"><h3 class="title" data-translation="<span>ボンベイ高等裁判所は<span id=&quot;_0&quot;>BMCに</span>指示します;単一の母親の子供は父の名前を必要としません。新しい証明書</span>">बॉम्बे हाई कोर्ट का <span id="_0" data-translation="BMCに">BMC</span> को निर्देश, सिंगल मदर के बच्चों को पिता के नाम की जरूरत नहीं; दे नया प्रमाणपत्र</h3><div>

<div>
<span>Publish Date:Thu, 05 Apr 2018 10:51 AM (IST)</span>

</div>
</div><div> 
<p data-translation="<span>ニューデリー（Patra）。ボンベイ高等裁判所は、Brihanmumbai Mahanagar Palika（BMC）に、生物学の父親の名前が言及されていない試験管プロセスを通じて生まれた子供に新しい出生証明書を発行するよう指示した。裁判官AS OkaとRI Chagla裁判官は、その娘の父親の氏名がすでに発行されている出生証明書を取り戻し、父親の名前スペースは空です。</span>">नई दिल्ली (प्रेट्र)। बॉम्बे हाई कोर्ट ने बृहन्मुंबई महानगर पालिका (बीएमसी) को निर्देश दिया कि टेस्ट ट्यूब प्रक्रिया के जरिये जन्मी बच्ची को वह एक नया जन्म प्रमाण पत्र जारी करे, जिसमें उसके जैविक पिता के नाम का उल्लेख न हो। जज एएस ओका और जज आरआइ चागला ने नगर निकाय को निर्देश दिया कि वह पहले ही जारी किए जा चुके उस जन्म प्रमाण पत्र को वापस मंगा ले जिस पर लड़की के पिता का नाम है और दूसरा प्रमाण पत्र जारी करे, जिस पर पिता के नाम का स्थान खाली हो।</p> 
<p data-translation="<span>新しい証明書を発行する手順</span>">नया प्रमाण पत्र जारी करने का निर्देश</p> 
<p data-translation="<span>このベンチは、Palghar地区のNalasoparaの女性が申請した請願を聞いていた。彼女は2016年8月に、供血者の精子の助けを借りて試験管法で赤ちゃんを産んだ。研究者は、精子提供者の名前を明らかにしたくないと述べた。彼は高等裁判所に、父親の名前が言及されていない児童の出生証明書を発行するよう、BMCの所属の区役所に指示するように要請した。</span>">बेंच पालघर जिले के नालासोपारा की एक महिला की याचिका पर सुनवाई कर रही थी। उसने एक डोनर से प्राप्त स्पर्म (वीर्य) की मदद से टेस्ट ट्यूब प्रक्रिया के जरिये अगस्त 2016 में एक बच्चे को जन्म दिया था।याचिकाकर्ता ने कहा कि वह स्पर्म डोनर के नाम का खुलासा नहीं करना चाहती। उन्होंने हाई कोर्ट से अनुरोध किया कि वह बीएमसी के संबद्ध वार्ड कार्यालय को बच्चे का ऐसा जन्म प्रमाण पत्र जारी करने का निर्देश दे, जिस पर पिता का नाम नहीं हो।</p> 
 
<p data-translation="<span>彼の申立てでは、最高裁判所の2015年の決定も言及された。それは、本質的に尊敬の父親の名前、自分の欲望と赤ちゃんを開示しないように要求を提出しなければならない自分の子供と宣誓供述書の単一または未婚女性の出生証明書を作った場合にもそれを適用します生物学的な父親の名前は強調すべきではありません。</span>">उनकी याचिका में सुप्रीम कोर्ट के वर्ष 2015 के एक फैसले का जिक्र भी किया गया। उसमें यह अनिवार्य बनाया गया था कि यदि कोई अकेली या अविवाहित महिला अपने बच्चे के जन्म प्रमाण पत्र के लिए आवेदन देती है और हलफनामा दायर कर पिता का नाम उजागर नहीं करने का अनुरोध करती है, तो उसकी इच्छा का सम्मान किया जाना चाहिए और बच्चे के जैविक पिता के नाम पर जोर नहीं दिया जाना चाहिए।</p> 
<p data-translation="<span>先週、BMCは高等裁判所の前に子供の出生証明書と元の記録を提示した。記録によると、子供の誕生の間、申立人は彼のフルネームを与えて、彼がビジネスマンに結婚したと主張した。市議会は裁判所に、児童の生物学的父親の誕生が入院記録が準備されたことに基づいて病院の形態で言及されたと語った。</span>">पिछले हफ्ते बीएमसी ने बच्चे का जन्म प्रमाण पत्र और मूल रिकॉर्ड हाई कोर्ट के समक्ष पेश किया था। रिकॉर्ड के मुताबिक बच्चे के जन्म के वक्त याचिकाकर्ता ने अपना पूरा नाम बताया था और दावा किया था कि उसका विवाह एक व्यवसायी से हुआ है। नगर निकाय ने अदालत को बताया कि महिला ने बच्चे के जैविक पिता के नाम का अस्पताल के फॉर्म में जिक्र किया था, इसी के आधार पर जन्म का रिकॉर्ड तैयार किया गया।</p> 
<p data-translation="<span><span id=&quot;_1&quot;></span> <span id=&quot;_2&quot;>ナンシー</span> <span id=&quot;_3&quot;>Bajpai</span>
</span>"><span id="_1" data-translation="">By</span> <span id="_2" data-translation="ナンシー">Nancy</span> <span id="_3" data-translation="Bajpai">Bajpai</span>
</p>
</div></div>