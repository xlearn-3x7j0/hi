<div id="readability-page-1" class="page"><h3 class="title" data-translation="<span>869品目の価格は3.44％上昇：NPPA</span>">869 दवाओं की कीमतों में 3.44 फीसद की बढ़ोतरी : एनपीपीए</h3><div>

<div>
<span>Publish Date:Tue, 03 Apr 2018 10:01 AM (IST)</span>

</div>
</div><div> 
<p data-translation="<span>ニューデリー（Patra）。がんや心血管疾患や抗生物質治療を含む869品目と2種類の冠動脈ステントの価格は3.44％上昇した。</span>">नई दिल्ली (प्रेट्र)। कैंसर व हृदय संबंधी रोगों के उपचार संबंधी और एंटीबायोटिक समेत 869 दवाओं तथा दो तरह के कोरोनरी स्टेंट के दामों में 3.44 प्रतिशत की बढ़ोतरी हो गई है।</p> 
<p data-translation="<span>NPPA（National Pharmaceutical Pricing Authority）が公表した通知によると、グルコースと塩化ナトリウムを含む8種類のアイビー（Ivy）液の最大価格も修正されている。価格の上昇後、ベアメタルステントの価格は現在7,923ルピーであり、薬物錯視ステント（DES）の価格は28,849ルピーになります。</span>">नेशनल फार्मास्यूटिकल प्राइसिंग अथॉरिटी (एनपीपीए) की ओर से जारी अधिसूचना के मुताबिक, ग्लूकोज और सोडियम क्लोराइड समेत आठ आइवी फ्लूइड की अधिकतम कीमतों में भी संशोधन किया गया है। कीमतों में बढ़ोतरी के बाद बेअर मेटल स्टेंट की कीमत अब 7,923 रुपये और ड्रग इल्यूटिंग स्टेंट (डीईएस) की कीमत 28,849 रुपये होगी।</p> 
<p data-translation="<span>NPPAは、国内の管理されたバルク薬の値を修正し修正するだけであることをお知らせください。これらの価格を実施し、国内で薬の入手可能性を確保する責任も同じです。</span>">आपको बता दें कि एनपीपीए ही देश में नियंत्रित थोक दवाओं के मूल्यों का निर्धारण और उनमें संशोधन करती है। इन कीमतों को लागू करने और देश में दवाओं की उपलब्धता सुनिश्चित करने की जिम्मेदारी भी उसी की है।</p> 
<p data-translation="<span>最近、全米薬価算定機関（NPPA）は、製薬会社が医薬品や医療機器の価格を1年で10％以上引き上げることができないという命令を出しました。当局は、企業がこの命令を受け入れなければ、ライセンスは取り消され、法的措置が取られると述べた。。</span>">हाल ही में नेशनल फार्मास्यूटिकल प्राइसिंग अथॉरिटी (एनपीपीए) ने यह आदेश जारी किया था कि कोई भी दवा कंपनी एक साल में किसी भी दवा या मेडिकल उपकरण की कीमतों में 10 फीसदी से ज्यादा की बढ़ोतरी नहीं कर सकेगी। अथॉरिटी का कहना था कि अगर कंपनियां इस आदेश को नहीं मानतीं तो उनका लाइसेंस रद्द होगा और उनके खिलाफ कानूनी कार्रवाई भी की जाएगी। ।</p> 
 
<p data-translation="<span>報告書の後、NPPAが発注した。これは、民間病院が薬局にMRPを増やし、巨額の利益を得ることを明らかにした。</span>">यह आदेश एनपीपीए ने अपनी उस रिपोर्ट के बाद जारी किया था, जिसमें खुलासा हुआ था कि प्राइवेट हॉस्पिटल अपने यहां दवा के डिब्बों पर ज्यादा एमआरपी लिखवाते हैं और भारी मुनाफा कमाते हैं।</p> 
<p data-translation="<span><span id=&quot;_0&quot;></span> <span id=&quot;_1&quot;>Srishti</span> <span id=&quot;_2&quot;>バーマ</span>
</span>"><span id="_0" data-translation="">By</span> <span id="_1" data-translation="Srishti">Srishti</span> <span id="_2" data-translation="バーマ">Verma</span>
</p>
</div></div>