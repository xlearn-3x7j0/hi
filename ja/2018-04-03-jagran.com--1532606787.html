<div id="readability-page-1" class="page"><h3 class="title" data-translation="<span>スミスとワーナーは禁止されたオーストラリアのクリケット協会を減らしたい</span>">स्मिथ और वार्नर पर लगे बैन को कम कराना चाहता है ऑस्ट्रेलियाई क्रिकेटर संघ</h3><div>

<div>
<span>Publish Date:Tue, 03 Apr 2018 09:37 PM (IST)</span>

</div>
</div><div> 
<p data-translation="<span>シドニー オーストラリアのクリケット選手協会（ACA）は、南アフリカのチームとのテストシリーズ中にスティーブ・スミス、デビッド・ワーナー、キャメロン・ビンロフトに与えられた罰に反する。</span>">सिडनी। ऑस्ट्रेलियाई क्रिकेटर संघ (एसीए) दक्षिण अफ्रीका टीम के खिलाफ टेस्ट सीरीज के दौरान गेंद से छेड़छाड़ (बॉल टेंपरिंग) के मामले में स्टीव स्मिथ, डेविड वार्नर और कैमरन बेनक्राफ्ट को मिली सजा के खिलाफ है।</p> 
<p data-translation="<span>クリケット・オーストラリア（CA）はこの問題に関してスミスとワーナーを1カ月間禁止し、Bencraftを9カ月禁止し、現場でボールを改ざんしていた。今、ACAは刑罰を減らそうとしています。ACAは、スミス、ワーナー、ベンチクラフトには厳しい規制が課されており、差し引かれるべきだと述べた。サンフ氏のグレッグ・ダイアー大統領は、「急いで行われた正義には多くの間違いがある。この制限は非常に厳しいものです。これらのクリッカーの悲しい顔が世界中にメッセージを送りました。この悲しみは文章よりも少なくありません。私はオーストラリア全体がスミスと叫んだと思う。私は泣いた。</span>">क्रिकेट ऑस्ट्रेलिया (सीए) ने इस मामले पर स्मिथ और वार्नर पर एक साल जबकि मैदान पर गेंद से छेड़छाड़ करने वाले बेनक्राफ्ट पर नौ महीने का प्रतिबंध लगाया था। अब एसीए उनकी इस सजा को कम कराना चाहता है। एसीए ने कहा कि स्मिथ, वार्नर और बेनक्राफ्ट पर बहुत कड़े प्रतिबंध लगाए गए हैं और इसमें कटौती की जानी चाहिए। संघ के अध्यक्ष ग्रेग डायर ने कहा, 'कई बार जल्दी में किए गए इंसाफ में भी गलतियां होती हैं। यह प्रतिबंध बहुत कड़ा है और ज्यादा भी। इन क्रिकेटरों के दुखी चेहरों ने पूरी दुनिया को संदेश दिया है। यह दुख किसी सजा से कम नहीं है। मुझे लगता है कि पूरा ऑस्ट्रेलिया स्मिथ के साथ रोया है। मैं तो रोया हूं।'</p> 
<p data-translation="<span>彼は、「この選手たちは、2019年のワールドカップと2019年の灰が遠く離れていないため、国内のクライメートに速やかに復帰すべきだ」と述べた。3人のクリッカー選手が4月11日までのクリケット・オーストラリアの決定に対して訴える時期です。3人のクリケット選手が彼に課された禁止を受け入れない場合、審問は行動規範委員会の裁判所で行われる。ワーナーはこの決定に異議を唱えることを決定しているが、スミスも法的助言を行っている。</span>">उन्होंने कहा, 'इन खिलाडि़यों को घरेलू क्रिकेट में जल्दी वापसी करनी चाहिए क्योंकि विश्व कप 2019 और एशेज 2019 ज्यादा दूर नहीं है।' तीनों क्रिकेटरों के पास 11 अप्रैल तक क्रिकेट ऑस्ट्रेलिया के फैसले के खिलाफ अपील करने का समय है। अगर यह तीनों क्रिकेटर अपने ऊपर लगाई गई पाबंदी को स्वीकार नहीं करेंगे तो इस मसले की सुनवाई कोड ऑफ कंडक्ट कमिश्नर की अदालत में होगी। वार्नर इस फैसले को चुनौती देने का मन बना रहे हैं जबकि स्मिथ भी कानूनी सलाह-मशविरा कर रहे हैं।</p> 
 
<p data-translation="<span><span id=&quot;_0&quot;></span> <span id=&quot;_1&quot;>サンジェイ</span> <span id=&quot;_2&quot;>Savern</span>
</span>"><span id="_0" data-translation="">By</span> <span id="_1" data-translation="サンジェイ">Sanjay</span> <span id="_2" data-translation="Savern">Savern</span>
</p>
</div></div>