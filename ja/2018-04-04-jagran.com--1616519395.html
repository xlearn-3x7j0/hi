<div id="readability-page-1" class="page"><h3 class="title" data-translation="<span>チェンナイでは、4月11日から14日まで、中国国防博覧会も招かれた</span>">चेन्नई में 11 से 14 अप्रैल तक डिफेंस एक्सपो, चीन को भी भेजा गया न्यौता</h3><div>

<div>
<span>Publish Date:Wed, 04 Apr 2018 08:39 PM (IST)</span>

</div>
</div><div> 
<p data-translation="<span>ジャガラン局、ニューデリー インドは現在、防衛セクターを世界に紹介する準備が整っている。チェンナイで4月11日から14日にかけて行われた壮大な防衛博覧会の招待状も中国に送付された。Narendra Modi首相は4月12日に博覧会を開催する。防衛展には47カ国が参加している。招待状も中国に送られたが、まだ完成していない。この展覧会には、今後数多くの国が参加できます。</span>">जागरण ब्यूरो, नई दिल्ली। भारत अब अपनी रक्षा क्षेत्र की क्षमता को दुनिया को दिखाने के लिए तैयार है। चेन्नई में 11 अप्रैल से 14 अप्रैल तक भव्य डिफेंस एक्सपो के लिए चीन को भी न्यौता भेजा गया है। प्रधानमंत्री नरेंद्र मोदी इस एक्सपो का उदघाटन 12 अप्रैल को करेंगे। रक्षा प्रदर्शनी में शामिल होने के लिए 47 देशों ने हामी भर दी है। चीन को भी शामिल होने का न्यौता भेजा गया है, लेकिन अभी उसने हामी नहीं भरी है। आने वाले दिनों मे और भी देश इस प्रदर्शनी में शामिल हो सकते हैं।</p> 
<p data-translation="<span>エキスポは、いくつかのインド防衛システムとその装備（軍、空軍、海軍）の建設と輸出能力に焦点を当てます。防衛博覧会の焦点ヒンドスタン航空機株式会社は、国（LCA）で同じデザインの第四世代の軽戦闘機を含め、飛行のプラットフォームになります -  Tejasは、2018年に軽ヘリコプター意志ポール、ドルニエ、民間航空機を進めます。</span>">एक्सपो भारत की कई रक्षा प्रणालियों और इसके उपकरणों के निर्माण जिसमें फौज, एयरफोर्स और नेवी के लिए निर्माण और निर्यात की क्षमता पर केंद्रित होगा। डिफेंस एक्सपो 2018 में मुख्य केन्द्र हिंदुस्तान एरोनाटिक्स लिमिटेड के कई उड़ान के प्लेटफार्म होंगे, जिनमें देश में ही डिजाइन किए गए चौथी जेनरेशन का हल्के लड़ाकू विमान (एलसीए)- तेजस, एडवांस लाइट हेलिकाप्टर ध्रुव और डोर्नियर सिविलियन एयरक्राफ्ट होंगे।</p> 
 
<p data-translation="<span>また、陸上防衛システムも大きなレベルで展示され、155ミリの先進砲が万博の暴露のために準備されている。これは、Kalyani Group、Tata Power、およびOFBsと協力して防衛研究開発機関（DRDO）が作成したものです。今回の展示会では、インドが独自のATAを維持するのは今回が初めてです。他のアトラクション軍タンクMBTアルジュンはエキスポに、T-90、T 72とブリッジ構成タンク（Biattij）を含むであろう。</span>">जमीन पर काम करने वाली रक्षा प्रणालियां भी बड़े स्तर पर प्रदर्शित की जाएंगी, जिनमें 155 एमएम एडवांस आर्टिलरी गन पूरी तरह से एक्सपो में अनावरण के लिए तैयार है। इसे रक्षा अनुसंधान एवं विकास संगठन (डीआरडीओ) ने कल्याणी गु्रप, टाटा पावर और ओएफबीएस की साझेदारी से तैयार किया है। यह पहली बार होगा जब भारत अपनी खुद की एटीएजी को प्रदर्शनी में रखेगा। एक्सपो के अन्य आकर्षण में सेना के टैंक एमबीटी अर्जुन, टी90, टी72 और ब्रिज बनाने वाले टैंक (बीएटीज) शामिल होंगे।</p> 
<p data-translation="<span>防衛省によると、防衛展示会海辺を開催している、と東部沿岸ルートはチェンナイに隣接Mahableshhwarmです。これは、インド海軍の先住民族の設計と製造能力の脅威を示しています。</span>">रक्षा मंत्रालय के अनुसार रक्षा प्रदर्शनी समुद्र किनारे आयोजित की जा रही है, और इससे पूर्वी तटीय मार्ग चेन्नई से महाबलेश्वरम सटा हुआ है। इससे भारतीय नौसेना की स्वदेशी डिजाइन और मैन्युफैक्चरिंग की क्षमता की धमक दिखाई देगी।</p> 
<p data-translation="<span>今年、防衛博覧会には、523人のインド人と154人の外国出展者を含む677の出展者が含まれます。Ajay Kumar国防長官によると、インドは昨年、防衛分野で55,000クローを装備した。</span>">डिफेंस एक्सपो में इस बार 677 प्रदर्शक शामिल होंगे जिसमे 523 भारतीय और 154 विदेशी प्रदर्शक शामिल हैं। रक्षा सचिव अजय कुमार के मुताबिक, भारत ने रक्षा क्षेत्र में पिछले साल 55000 करोड के उपकरणों का निर्माण किया है।</p> 
 
<p data-translation="<span><span id=&quot;_0&quot;></span> <span id=&quot;_1&quot;>Tilak</span> <span id=&quot;_2&quot;>ラジ</span>
</span>"><span id="_0" data-translation="">By</span> <span id="_1" data-translation="Tilak">Tilak</span> <span id="_2" data-translation="ラジ">Raj</span>
</p>
</div></div>