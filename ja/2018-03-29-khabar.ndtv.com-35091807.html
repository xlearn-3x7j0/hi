<div id="readability-page-1" class="page"><h3 class="title" data-translation="<span>ガス価格の上昇、CNG、配管された調理用ガスが高価になる</span>">सरकार ने गैस की कीमत बढ़ाई, सीएनजी, पाइप वाली रसोई गैस होगी महंगी</h3><div itemprop="articleBody"><b>नई दिल्ली: </b>सरकार ने प्राकृतिक गैस कीदर में 6 प्रतिशत की वृद्धि की है और इसके साथ यह दो साल में उच्चतम स्तर पर पहुंच गई है. इससे सीएनजी और रसोई गैस के भाव ऊंचे होंगे. पेट्रोलियम मंत्रालय के पेट्रोलियम योजना एवं विश्लेषण प्रकोष्ठ की तरफ से जारी अधिसूचना के अनुसार घरेलू फील्ड से उत्पादित अधिकांश प्राकृतिक गैस की कीमत एक अप्रैल से 3.06 डॉलर प्रति इकाई (प्रति 10 लाख ब्रिटिश थर्मल यूनिट) होगी. यह वृद्धि एक अप्रैल से छह महीने के लिए की गई है. अभी यह 2.89 डॉलर है.<p data-translation="<span>天然ガスの価格は、米国、ロシア、カナダのガス・ハルシオンなどの国の平均レートに基づいて、6ヶ月ごとに決定されます。インドは総所要量の半分近くを輸入している。輸入ガスの価格は国内レートより2倍以上です。これは、ガス価格が上昇した2回目の連続です。これにより、2016年4月から9月までの最高水準に達しています。その時、同じ価格が国内の生産者に与えられた。</span>">
अमेरिका, रूस और कनाडा जैसे गैस अधशिष वाले देशों में औसत दरों के आधार पर प्राकृतिक गैस की कीमत हर छह महीने बाद निर्धारित की जाती है. भारत अपनी कुल जरूरत का करीब आधा हिस्सा आयात करता है. आयातित गैस की कीमत घरेलू दर के मुकाबले दोगुने से अधिक होती है. यह लगातार दूसरा मौका है जब गैस के दाम बढ़ाए गए हैं. इससे अप्रैल-सितंबर 2016 के बाद गैस की दर उच्चतम स्तर पर पहुंच गई है. उस समय इतनी ही कीमत घरेलू उत्पादकों को दी जाती थी.</p><p data-translation="<span>ガソリン価格の上昇に伴い、石油天然ガス公社（ONGC）やリライアンス・インダストリーズなどの生産会社の収入が増加する。同時に、CNGおよびパイプを通る家庭内の調理ガスは高価になる。これは原料として天然ガスを使用しているためです。これはまた、尿素および発電のコストを増加させる。同時に、深海、高温などの堅い地域の新しい分野から生産されるガスの価格は、2018年4月〜10月に6.78ドルに増加しました。現在のところ、1,000万英国熱電対あたり$ 6.30です。この増加は、国内ガスベース発電のコストを約3％増加させる。同時に、CNGおよびパイプを通じた家庭内のLPGシリンダーのコストは、立方メートル当たり50-55パサイと35-40パサイにそれぞれ増加する。これに先立ち、2017年10月から2018年3月までのガス価格を引き上げる。1000万英国の熱装置あたり89ドルが作られました。これ以前は、1台あたり2.48ドルでした。</span>">
गैस कीमत में वृद्धि से आयल एंड नेचुरल गैस कॉरपोरेशन (ओएनजीसी) और रिलायंस इंडस्ट्रीज जैसी उत्पादक कंपनियों की आय में बढ़ोतरी होगी. साथ ही इससे सीएनजी और पाइप के जरिये घरों में पहुंचने वाली रसोई गैस महंगी होगी. इसका कारण इसमें प्राकृतिक गैस का उपयोग कच्चे माल के रूप में किया जाता है. इससे यूरिया और बिजली उत्पादन की लागत भी बढ़ेगी. साथ ही गहरे पानी, उच्च तापमान जैसे कठिन क्षेत्रों में नए फील्डों से उत्पादित गैस की कीमत सीमा अप्रैल- अक्तूबर 2018 के लिए बढ़ाकर 6.78 डॉलर प्रति इकाई कर दिया गया है.
फिलहाल यह 6.30 डॉलर प्रति 10 लाख ब्रिटिश थर्मल यूनिट है. इस वृद्धि से घरेलू गैस आधारित बिजली उत्पादन की लागत करीब 3 प्रतिशत बढ़ेगी. साथ ही इससे सीएनजी तथा पाइप के जरिये घरों में पहुंचने वाली रसोई गैस की कीमत क्रमश: 50-55 पैसे तथा 35-40 पैसे प्रति घन मीटर बढ़ेगी. इससे पहले, अक्तूबर 2017-मार्च 2018 की अवधि के लिए गैस कीमत बढ़ाकर 2.89 डॉलर प्रति 10 लाख ब्रिटिश थर्मल यूनिट कर दिया गया था. इससे पहले यह 2.48 डालर प्रति इकाई थी.</p><p data-translation="<span>（見出しに加えて、このニュースはNDTVチームによって編集されておらず、Syndicateフィードから直接公開されています。）</span>">(हेडलाइन के अलावा, इस खबर को एनडीटीवी टीम ने संपादित नहीं किया है, यह सिंडीकेट फीड से सीधे प्रकाशित की गई है।)</p></div></div>