<div id="readability-page-1" class="page"><h3 class="title" data-translation="<span>CBSEの紙漏れ：10番目の数学の論文ではなく、学生のための救済</span>">सीबीएसई पेपर लीक :  छात्रों के लिए राहत, दोबारा नहीं होगा 10वीं की गणित का पेपर</h3><div><div><div id="story_pic"><div><img alt="सीबीएसई पेपर लीक :  छात्रों के लिए राहत, दोबारा नहीं होगा 10वीं की गणित का पेपर" src="https://i.ndtvimg.com/i/2018-03/cbse-headquarters-pti-650_650x400_71522502606.jpg"></div><p data-translation="<span>ファイル写真</span>">फाइल फोटो</p></div></div><span itemprop="articleBody"><b>नई दिल्ली: </b>CBSE अब 10वीं के गणित का पेपर दोबारा नहीं कराएगा. सोमवार की शाम सीबीएसई और शिक्षा मंत्रालय के अधिकारियों के बीच हुई बैठक में फैसला लिया गया है. सोमवार को दिल्ली हाईकोर्ट ने भी सीबीएसई को गणित की फिर से परीक्षा कराने का फैसले को लटकाने को लेकर फ़टकार लगाई थी. वहीं अभी तक क्राइम ब्रांच को भी गणित के पेपर के लीक होने को लेकर ठोस प्रमाण नहीं मिले हैं. बैठक में माना गया है कि किसी एक ईमेल को लेकर लाखों बच्चों के भविष्य से जुड़ा हुआ फ़ैसला नहीं लिया जा सकता. इसके अलावा सीबीएसई ने कुछ बच्चों की स्कूल में हुई परीक्षा की उत्तर पुस्तिका का मिलान बोर्ड की उत्तर पुस्तिका से किया जिसमें बोर्ड ने बच्चों की प्रदर्शन में ख़ास फ़र्क नहीं पाया है.इसके बाद सीबीएसई ने दोबारा परीक्षा न कराए जाने का फैसला किया.<p data-translation="<span>CBSEが4月4日に再審理されるCBSEの決定に対する最高裁の審問で、CBSEは第10回および第12回経済審査の復活を発表した。しかし、理事会の決定に反対する学生は、数学と経済学の論文以外の論文は、検査前に流出していると言います。同時に、Prakash Javadekar連合大臣は、審査の30分前にWhatsAppを介して2〜3件の文書が漏洩したと言っていました。この問題を調査するために特別調査チームが結成された。この場合、デリー警察は25人、特に手塗り紙を持っていた学生に質問した。ビデオ：試験に不満を持った学生</span>">दोबारा परीक्षा कराए जाने के सीबीएसई के फैसले के खिलाफ याचिकाओं पर सुप्रीम कोर्ट में सुनवाई 4 अप्रैल को
इससे पहले&nbsp; सीबीएसई ने 10वीं की गणित की और 12वीं की इकोनॉमिक्‍स की परीक्षा फिर कराने का ऐलान किया था. लेकिन बोर्ड के फैसले का के खिलाफ प्रदर्शन कर रहे छात्रों का कहना है कि मैथ और इकोनॉमिक्स के पेपर के अलावा अन्य विषयों के पेपर भी परीक्षा से पहले लीक हुए हैं. वहीं, केंद्रीय मंत्री प्रकाश जावड़ेकर ने &nbsp;कहा था कि परीक्षा से 30 मिनट पहले दो-तीन पेपर व्हाट्सएप्प के जरिये लीक कर दिये गए थे. इस मामले की जांच के लिए स्पेशल जांच टीम का गठन कर दिया गया है. इस मामले में दिल्ली पुलिस ने 25 लोगों से विशेषकर छात्रों से पूछताछ की है, जिनके पास हैंड रिटेन पेपर्स मिले थे.वीडियो : दोबारा परीक्षा कराए जाने से खुश नहीं थे छात्र &nbsp;</p></span></div></div>