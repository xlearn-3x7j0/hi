<div id="readability-page-1" class="page"><h3 class="title" data-translation="<span>家の中の女性の傷害は虐待を開始したので、銃</span>">घरों में घुस महिलाओं से अभद्रता करने लगे, इसलिए उठानी पड़ी बंदूक</h3><div>

<div>
<span>Publish Date:Wed, 04 Apr 2018 12:39 PM (IST)</span>

</div>
</div><div> 
<p data-translation="<span>グワリオール[JnN]。暴動家は家に入り、彼は彼を打ち始めた。私たちの工場では12台以上の車が壊れていました。家では、彼らは女性を虐待し始めた。群衆の数が多すぎるため、1人か2人の10人が足から拘束されていても、何千人もの人がいました。あなたがそのような状況で家や家族の人々を守るために武器を持っていないなら、あなたはどうしますか？</span>">ग्वालियर [ जेएनएन ]। उपद्रवी घरों में घुस आए और जो दिखा उसे पीटने लगे। हमारे वर्कशॉप में रखीं 12 से ज्यादा कारों की तोड़फोड़ कर दी। घर में महिलाओं से अभद्रता करने लगे। भीड़ इतनी थी कि एक दो और 10 को भी हाथ पैरों से रोकते तो कोई फायदा नहीं था,वो लोग हजारों में थे। ऐसे हालात में घर और परिवार के लोगों को बचाने के लिए हथियार न उठाते तो क्या करते।</p> 
<p data-translation="<span>そのような場合、誰も同じことをしません。何千人もの人が空爆で解雇され、後に警察官から来た。これは、ラジャチャウハンの兄弟ソーハンチャウハンの痛みでした。彼女は、全国的にウイルスのビデオから見出しを出していました。</span>">ऐसे में कोई भी होता तो यही करता। हजारों की भीड़ को हवाई फायरिंग कर दूर किया और बाद में वहां से पुलिस प्रशासन के अधिकारी निकले, जिन्होंने इसे साहसिक भी कहा। वायरल वीडियो से देशभर में सुर्खियों में आए थाटीपुर निवासी राजा चौहान के भाई सोहन चौहान की यह पीड़ा थी।</p> 
<p data-translation="<span></span>"></p> 
<p data-translation="<span>チャーハン（Sohan Chauhan）は、月曜日、何千人もの人々が石と棒で街に駆けつけたと語った。武装勢力は家に入って、車を追い払い、火をつけようとした。彼は彼が止めていたものに殴られた。このような状況では、我々は武器を携行して強制的に空気を発射しなければならなかった。空気が発射されたとき、群衆は少し後退した。その後、より多くの人々が私たちの支援に来て、群衆に警戒を続けました。</span>">सोहन चौहान ने बताया कि सोमवार को हजारों की भीड़ हाथों में पत्थर और लाठियां लेकर दौड़ पड़ी। उपद्रवी घरों में घुसकर गाड़ियों में तोड़फोड़ करने लगे और आग लगाने का प्रयास करने लगे। जो उन्हें रोक रहा था उसे वो पीट रहे थे। ऐसे में हम लोगों को मजबूरन हथियार उठाने पड़े और हवाई फायरिंग करनी पड़ गई। जब हवाई फायरिंग हुई तब भीड़ थोड़ा पीछे हटी। इसके बाद और भी लोग हमारे समर्थन में आ गए और भीड़ जाने तक सभी सतर्क रहे।</p> 
 
<p data-translation="<span>ラジャは、彼が私たちを空中で撃って、彼が私たちを殺さなければならないと言った。</span>">राजा ने कहा-वो हमें मार डालते इसलिए हवा में गोली चलानी पड़ी</p> 
<p data-translation="<span>ビデオで群衆を取り除くために空気を発射することを望んでいたラジャ・チャウハン（Raja Chauhan）は、家族を通して新しい世界に語りかけました。王は猛烈な群衆が彼を殺す準備ができていたと言いました。石を雨の間に、彼は前進していて、人々がパニックになっている家でそのような乱れを起こしました。それぞれの国民の尊敬から危険があったとき、彼らは武器を取らなければならなかった。群衆を克服して彼らが少し後退するように空気発射。私の空気撃ちはどんな暴徒や個人にも害を与えていない。</span>">वीडियो में भीड़ को दूर करने के लिए हवाई फायरिंग करते हुए दिखने वाले राजा चौहान ने अपने परिजन के जरिए नईदुनिया से बात की। राजा ने कहा कि उग्र भीड़ जान से मारने को तैयार थी,पत्थर बरसाते हुए वे आगे बढ़ते जा रहे थे और घरों में इतना उपद्रव किया कि लोग दहशत में आ गए। जब अपनों की इज्जत से लेकर जान खतरे में आ गई तो हथियार उठाना पड़ा। हवाई फायरिंग भीड़ को दूर करने के लिए की जिससे वे थोड़ा पीछे हटे। मेरी हवाई फायरिंग से किसी भीड़ या व्यक्ति विशेष को नुकसान नहीं पहुंचा है।</p> 
<p data-translation="<span></span>"></p> 
 
<p data-translation="<span>DebashishおよびSC-ST指導者に対する苦情</span>">देवाशीष और एससी-एसटी नेताओं के खिलाफ शिकायत</p> 
<p data-translation="<span>Rajaの兄弟Sohan SinghはDevshish ZarariaがTajにRaja Chauhanという男が死んだことを伝え、ある人は死んだと話しました。Thattipur ThanaのDebashishに対するこの不快な投稿に対する苦情がありました。Devasishは古い怒りの下でこれをしました。ソーハン氏は、攻撃、略奪、破壊活動のために、SC-STのリーダー、Purutottam Banoria、PC Jatavを含む700人以上の人々に苦情を申し立てた。</span>">राजा के भाई सोहन सिंह ने बताया कि देवाशीष जररिया ने टिव्टर पर यह पोस्ट किया है कि राजा चौहान नाम के शख्स ने गोलीबारी की है जिससे कुछ लोगों की मौत हुई है। इस आपत्तिजनक पोस्ट को लेकर थाटीपुर थाने में देवाशीष के खिलाफ शिकायत की गई है। देवाशीष ने पुरानी रंजिश के तहत ऐसा किया है। वहीं सोहन ने एससी-एसटी नेता पुरुषोत्तम बनोरिया,पीसी जाटव सहित 700 से ज्यादा लोगों के खिलाफ हमला करने,लूटपाट,तोड़फोड़ करने की शिकायत की है।</p> 
<p data-translation="<span>Jignesh Mewaniのつぶやきは次のとおりです：女神には何もしないでください</span>">इधर जिग्नेश मेवानी का ट्वीट-देवाशीष को कुछ न हो</p> 
<p data-translation="<span>グジャラート州に本拠を置くSC-STのリーダー、ジニェシュ・ムワニ氏は、グワリエルでBSPの広報担当者であるDebashish Zarariyaが殺害の脅威を受けていたとツイートした。Devashishにも傷がついたら、地方行政の責任があります。</span>">गुजरात के एससी-एसटी नेता जिग्नेश मेवानी ने ट्वीट किया है कि ग्वालियर में बसपा प्रवक्ता देवाशीष जररिया को जान से मारने की धमकी मिली है। यदि देवाशीष को खरोंच भी आती है तो जिला प्रशासन की जिम्मेदारी होगी।&nbsp;</p> 
<p data-translation="<span><span id=&quot;_0&quot;>By</span> <span id=&quot;_1&quot;>Sanjay</span> <span id=&quot;_2&quot;>Pokhriyal</span>
</span>"><span id="_0" data-translation="By">By</span> <span id="_1" data-translation="Sanjay">Sanjay</span> <span id="_2" data-translation="Pokhriyal">Pokhriyal</span>
</p>
</div></div>