<div id="readability-page-1" class="page"><h3 class="title" data-translation="<span>議会の騒動の中でのラジャスタン・シンの声明によると、衝突中に8人が暴力行為を行った</span>">संसद में हंगामे के बीच राजनाथ सिंह का बयान, बोले - भारत बंद के दौरान हिंसा में गईं 8 जानें</h3><div><div id="story_pic"><div><img alt="संसद में हंगामे के बीच राजनाथ सिंह का बयान, बोले - भारत बंद के दौरान हिंसा में गईं 8 जानें" src="https://i.ndtvimg.com/i/2018-04/rajnath-singh-in-loksabha_650x400_71522738129.jpg"></div><p data-translation="<span>Rajnath Singh内務大臣はLok Sabhaで声明を発表した</span>">लोकसभा में बयान देते गृहमंत्री राजनाथ सिंह.</p></div></div><div itemprop="articleBody"><b>नई दिल्ली: </b>भारत बंद के दौरान हिंसा पर केंद्रीय गृहमंत्री राजनाथ सिंह का लोकसभा में बयान, कहा- मध्य प्रदेश में 6 की मौतें हुईं. राजनाथ सिंह ने कहा कि दलितों की सुरक्षा को लेकर सरकार सजग है. उन्होंने कहाकि एससी एसटी एक्ट को मजबूत किया जाएगा. उन्होंने कहा कि यूपी और राजस्थान में एक एक मौतें हुई हैं. राजनाथ सिंह ने कहा कि नए अपराधों को कानून में जोड़ा जाएगा. उन्होंने कहा कि आरक्षण को लेकर &nbsp;भ्रम फैलाया जा रहा है. राजनाथ सिंह जब बयान दे रहे थे तब भी कई विपक्षी सांसद वेल में विरोध प्रदर्शन कर रहे थे. हंगामे के बीच राजनाथ सिंह ने सरकार की ओर से यह बयान दिया.<p data-translation="<span>SC / ST法を弱める最高裁の決定に対して、マディヤ・プラデーシュ州グワリエル、ビンドゥ、シャンバル地区のいくつかの場所で、7人が死亡し、数人が負傷した。Bhindの小惑星で発射された場合、2人の警官に対するFIRが登録されています。2人の警察は、IPCの第302条に基づいて事件を登録している。ここに人の死があった。同時に、IGは警察の発砲で誰も殺されなかったと言いました。</span>">एससी/एसटी कानून&nbsp;को कमजोर करने वाले सुप्रीम कोर्ट के फैसले के खिलाफ सोमवार को आहूत भारत बंद के दौरान मध्य प्रदेश के ग्वालियर, भिंड और चंबल जिलों में कई स्थानों पर भड़की हिंसा में सात लोगों की मौत हो गई और कई अन्य घायल हो गए. भिंड के मच्छंड में फायरिंग के मामले में दो पुलिसवालों के ख़िलाफ एफआईआर दर्ज की गई है. इन दोनों पुलिसवालों के खिलाफ आईपीसी की धारा 302 के तहत केस दर्ज किया है. यहां एक व्यक्ति की मौत हुई थी. वहीं आईजी ने कहा था कि पुलिस फ़ायरिंग में किसी की मौत नहीं हुई थी.</p><p data-translation="<span>月曜日、Madhya Pradeshでは、<span id=&quot;_0&quot;>SSBの</span>16 社、<span id=&quot;_1&quot;>RAFの</span>4 社、<span id=&quot;_2&quot;>STFの</span>2社が展開されています。これとは別に、3000名の訓練兵が配置されています。インターネットサービスも多くの分野で閉鎖されています。多くの州では、停止の観点から学校やカレッジの閉鎖を命じている。インドのバンドの間の暴力を考えると、今日、すべての学校とカレッジは、MuzaffarnagarとGhaziabadで閉鎖されました。DMのこのオーダーは、ボード試験の学生には適用されません。Meerutは2時までインターネットサービスを停止しました。</span>">सोमवार को हुई हिंसा&nbsp;को देखते हुए मध्य प्रदेश में मंगलवार को <span id="_0" data-translation="SSBの">SSB</span> की 16, <span id="_1" data-translation="RAFの">RAF</span> की 4, <span id="_2" data-translation="STFの">STF</span> की दो कंपनियां तैनात की गई हैं. इसके अलावा 3000 ट्रेनी कॉन्सटेबल को भी तैनात किया गया है. कई इलाकों में इंटरनेट सेवाएं भी बंद की गई हैं.&nbsp;
कई राज्यों ने बंद के मद्देनजर स्कूल-कॉलेजों को बंद रखने का आदेश दिया है. भारत बंद के दौरान हुई हिंसा को देखते हुए यूपी के&nbsp;मुजफ्फरनगर और गाज़ियाबाद&nbsp;में आज सभी स्कूल-कॉलेज बंद रखे गए हैं. डीएम का ये आदेश बोर्ड की परीक्षा देनेवालों छात्रों पर नहीं लागू होगा. मेरठ में दो बजे तक इंटरनेट सेवा पर रोक लगा रखी है. &nbsp;</p><p data-translation="<span>教えてください<span id=&quot;_3&quot;>SC / STの</span>10に行った行為の変化に抗議するために月曜日にバーラトBandh中に暴力で通行料を。7人のほとんどがマディヤ・プラデーシュ州で死亡した。ウッタル・プラデシュ州の2人とラジャスタン州で1人が死亡した。同時に、中央政府は、3月20日の最高裁判所の判決に対して、再審理請求を提出した。最高裁判所の最新の命令は、予定されたカステスに対する残虐行為の場合、即時の逮捕を禁じている。</span>">
बता दें कि <span id="_3" data-translation="SC / STの">SC/ST</span> एक्ट में बदलाव के विरोध में सोमवार को भारत बंद के दौरान हुई हिंसा में मरने वालों की संख्या 10 हो गई है. सबसे ज़्यादा 7 लोगों की मौत मध्य प्रदेश में हुई. उत्तर प्रदेश में दो और राजस्थान में एक व्यक्ति की मौत हुई है. वहीं केंद्र सरकार ने सुप्रीम कोर्ट में 20 मार्च के उसके फैसले के खिलाफ एक समीक्षा याचिका दायर की है. सुप्रीम कोर्ट का ताजा आदेश अनुसूचित जातियों के खिलाफ अत्याचार के मामलों में तत्काल गिरफ्तारी पर रोक लगाता है.</p></div></div>