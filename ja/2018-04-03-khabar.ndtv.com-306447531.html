<div id="readability-page-1" class="page"><h3 class="title" data-translation="<span>首相、情報放送部の指示に関する情報</span>">प्रधानमंत्री के निर्देश पर सूचना प्रसारण मंत्रालय ने वापस लिया फेक न्यूज से संबंधित गाइडलाइन</h3><div itemprop="articleBody"><b>नई दिल्ली: </b>फेक न्यूज को लेकर सूचना प्रसारण मंत्रालय द्वारा जारी गाइडलाइन को मंत्रालय ने वापस ले लिया है. खास बात यह है कि मंत्रालय ने यह कदम प्रधानमंत्री नरेन्द्र मोदी के निर्देश के बाद उठाया. मंत्रालय की ओर से कल जारी इस गाइडलाइन को लेकर सरकार की चौतरफा आलोचनाओं के बीच प्रधानमंत्री मोदी ने मंगलवार सुबह ही इन दिशा-निर्देशों को वापस लेने को कहा था. सूचना एवं प्रसारण मंत्रालय के अधिकारियों ने पुष्टि करते हुए कहा कि प्रधानमंत्री कार्यालय से उन्हें निर्देश प्राप्त हुए है और इसी आधार पर उन्होंने विज्ञप्ति वापस ले ली है. मंत्रालय ने कहा है कि फेक न्यूज को नियमित करने के संबंध में दो अप्रैल, 2018 को पत्र सूचना कार्यालय से ‘पत्रकारों के मान्यता पत्र के लिए संशोधित दिशा-निर्देश’ शीर्षक से जारी गाइडलाइन वापस ली जाती है. इसके बाद तीन अप्रैल को सुबह प्रधानमंत्री कार्यालय ने मंत्रालय को विज्ञप्ति वापस लेने का निर्देश देते हुए कहा था कि फेकन्यूज से निपटने की जिम्मेदारी पीसीआई और एनबीए जैसी संस्थाओं की होनी चाहिए.<p data-translation="<span>また読み：PMナレンドラ・モディを内閣総理大臣は、偽の報告書に添付の指針を撤回するように指示していることについて、首相府の高官は、偽の報告書に関連してリリースされるガイドラインを取ると、このような場合に対処すると述べましたインドの報道評議会に残される。公式には、内閣総理大臣は、政府がこのような場合には干渉すべきではないと考えていると述べました。情報・放送省は昨日のガイドラインを発行した場合の措置の一部は、偽のレポートを抑制するようジャーナリストは、詐欺的なレポートを犯したか、彼の認識が恒久的にキャンセルすることができ、それらを悪魔化していることが分かったという。</span>">
यह भी पढ़ें:&nbsp;पीएम नरेंद्र मोदी ने फर्जी खबरों के संबंध में जारी गाइडलाइंस वापस लेने को कहा
प्रधानमंत्री कार्यालय के एक वरिष्ठ अधिकारी ने कहा कि प्रधानमंत्री ने निर्देश दिया है कि फर्जी खबरों से जुड़ी गाइडलाइन को वापस लिया जाए और ऐसे मामलों से निपटने के विषय को प्रेस काउंसिल ऑफ इंडिया पर छोड़ दिया जाए. अधिकारी ने बताया कि प्रधानमंत्री मोदी का मानना है कि सरकार को इस मामले में हस्तक्षेप नहीं करना चाहिए. फर्जी खबरों पर अंकुश लगाने के उपाय के तहत सूचना एवं प्रसारण मंत्रालय ने कल जारी दिशानिर्देशों में कहा था कि अगर कोई पत्रकार फर्जी खबरें करता हुआ या इनका दुष्प्रचार करते हुए पाया जाता है तो उसकी मान्यता स्थायी रूप से रद्द की जा सकती है. सूचना एवं प्रसारण मंत्रालय ने कल जारी गाइडलाइन में कहा था कि पत्रकारों की मान्यता के लिए संशोधित दिशानिर्देशों के मुताबिक अगर फर्जी खबर के प्रकाशन या प्रसारण की पुष्टि होती है तो पहली बार ऐसा करते पाए जाने पर पत्रकार की मान्यता छह महीने के लिये निलंबित की जायेगी और दूसरी बार ऐसा करते पाये जाने पर उसकी मान्यता एक साल के लिए निलंबित की जाएगी.</p><p data-translation="<span>続きを読む：ドナルドトランプの論争的な「偽のニュース賞」を発表し、優勝者はそれらを宣言しました...</span>">
यह भी पढ़ें:&nbsp;डोनाल्ड ट्रंप ने की विवादास्पद ‘फेक न्यूज अवार्ड’ की घोषणा, इन्हें घोषित किया विजेता...</p><p data-translation="<span>これによれば、ジャーナリスト（女性/男性）の認定は、3回目に違反した後、永久に取り消されることになる。同省は、偽のニュースが印刷物に関連していた場合、これに関する苦情はインドの報道評議会（PCI）に送付されると述べた。</span>">
इसके अनुसार, तीसरी बार उल्लंघन करते पाये जाने पर पत्रकार (महिला/पुरूष) की मान्यता स्थायी रूप से रद्द कर दी जाएगी. मंत्रालय ने कहा था कि अगर फर्जी खबर के मामले प्रिंट मीडिया से संबद्धित हुए तो इसकी कोई भी शिकायत भारतीय प्रेस परिषद (पीसीआई) को भेजी जाएगी.&nbsp;</p><p data-translation="<span><span id=&quot;_0&quot;>ビデオ</span>：政府はFake Newsのガイドラインを撤回した。</span>"><span id="_0" data-translation="ビデオ">VIDEO</span>: फेक न्यूज पर सरकार ने गाइडलाइन वापस ली.</p><p data-translation="<span>それは、電子メディアに関連付けられて発見された場合ニュース、レポート偽物かどうかを判断するために、放送協会（NBA）に送信されます文句を言います。省庁は、これらの機関は入力言語から15日以内に偽のニュースになることを決定しなければならず、</span>">
अगर यह इलेक्ट्रॉनिक मीडिया से संबद्धित पाया जाता है तो शिकायत न्यूज ब्रॉडकास्टर एसोसिएशन (एनबीए) को भेजी जाएगी ताकि यह निर्धारित हो सके कि खबर फर्जी है या नहीं. मंत्रालय ने कहा था कि इन एजेंसियों को 15 दिन के अंदर खबर के फर्जी होने का निर्धारण करना होगा.(इनपुट भाषा से)&nbsp;</p></div></div>