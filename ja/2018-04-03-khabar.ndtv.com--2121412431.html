<div id="readability-page-1" class="page"><h3 class="title" data-translation="<span>北朝鮮外務大臣、中国訪問</span>">उत्तर कोरिया के विदेश मंत्री चीन के दौरे पर, चीनी विदेश मंत्री से करेंगे मुलाकात</h3><div><div id="story_pic"><div><img alt="उत्तर कोरिया के विदेश मंत्री चीन के दौरे पर, चीनी विदेश मंत्री से करेंगे मुलाकात" src="https://i.ndtvimg.com/i/2018-03/kim-jong-un-reuters_650x400_51521681954.jpg"></div><p data-translation="<span>独裁者の金正日（キム・ジョン）北朝鮮の写真</span>">उत्तर कोरिया के तानाशाह शासक किम जोंग की फाइल फोटो</p></div></div><div itemprop="articleBody"><b>नई दिल्ली: </b>उत्तर कोरिया के विदेश मंत्री चीन के दौरे पर बीजिंग पहुंच गए हैं. वह अपने इस दौरे में चीन के विदेश मंत्री से मुलाकात करेंगे. गौरतलब है कि एक सप्ताह पहले ही किम जोंग भी चीन की यात्रा पर थे. उत्तर कोरिया के विदेश मंत्री अपने इस दौरे में चीन के विदेश मंत्री से कई मुद्दों पर बात करेंगे. चीनी विदेश मंत्रालय के प्रवक्ता गेंग शुआंग ने सोमवार को री योंग- हो के बीजिंग आने और उनके विदेश मंत्री यांग यी से मिलने की घोषणा की थी. गेंग ने वार्ता के मुद्दों की कोई जानकारी नहीं दी लेकिन यात्रा के छोटा होने का संकेत दिया.<p data-translation="<span>また読む：北朝鮮の独裁者、金正日（キム・ジョン）</span>">
यह भी पढ़ें:&nbsp;उत्तर कोरिया के तानाशाह किम जोंग के चीन पहुंचने की खबर</p><p data-translation="<span>先週、北朝鮮の金正日（キム・ジョンイル）独裁者が発足して初めて海外に行ったことは注目に値する。彼は初めての外国人旅行者として中国を選び、北京で中国の大統領西平を会った。この情報は、中国の公式報道機関新華社通信が水曜日に出したものだ。金正日（キム・ジョン）外交旅は、ソウルとワシントンとの首脳会談が提案された時に起こった。<span id=&quot;_0&quot;>ビデオ</span>：独裁者キムの新しい計画は何ですか？</span>">
गौरतलब है कि पिछले सप्ताह ही उत्तर कोरिया के तानाशाह किम जोंग उन ने सत्ता में आने के बाद पहली बार विदेश यात्रा की थी. उन्होंने अपनी पहली विदेश यात्रा के रूप में चीन को चुना और बीजिंग में चीन के राष्ट्रपति शी जिनपिंग से मुलाकात की. इस मुलाकात की जानकारी चीन की आधिकारिक न्यूज एजेंसी सिन्हुआ ने बुधवार को दी थी. किम जोंग की यह विदेश यात्रा ऐसे समय में हुई है जब सियोल और वाशिंगटन के साथ शिखर सम्मेलन प्रस्तावित है.<span id="_0" data-translation="ビデオ">VIDEO</span>: तानाशाह किम की क्या है नई योजना.</p><p data-translation="<span>ドナルド・トランプ米大統領との首脳会談の前に2011年に発足して以来初めての外国人訪問で、彼は中国のトップリーダーと話し合った。（入力AFP）</span>">
बता दें कि वर्ष 2011 में सत्ता में आने के बाद यह उनकी पहली विदेश यात्रा है और अमेरिका के राष्ट्रपति डोनाल्ड ट्रम्प के साथ प्रस्तावित शिखर सम्मेलन से पहले उन्होंने चीन के शीर्ष नेतृत्व के साथ वार्ता की.
&nbsp;(इनपुट एएफपी)&nbsp;</p></div></div>