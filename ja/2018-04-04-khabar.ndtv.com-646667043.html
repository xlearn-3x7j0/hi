<div id="readability-page-1" class="page"><h3 class="title" data-translation="<span>心の中に書かれたPMの本？Arun Shourie、論争を起こした</span>">पीएम के मन की बात पर किसने लिखी किताब? अरुण शौरी के दावे ने पैदा किया विवाद</h3><div itemprop="articleBody"><b>नई दिल्ली: </b>पीआईबी की 25 मई को जारी एक प्रेस रिलीज ने राष्ट्रपति भवन में आयोजित के खास समारोह की जानकारी दी. इस कार्यक्रम में राष्ट्रपति की मौजूदगी में दो किताबों के विमोचन की बात बताई गई. इसमें एक किताबे - &nbsp;राजेश जैन की 'मन की बात : रेडियो पर एक सामाजिक क्रांति' (मन की बात : अ सोशल रिवोल्यूशन ऑन रेडियो) थी. राजेश जैन पीएम मोदी के पूर्व सहयोगी हैं. किताब को पीएम नरेंद्र मोदी के रेडियो पर आने वाले मासिक कार्यक्रम 'मन की बात' की विवेचना के तौर पर दर्शाया गया.<p data-translation="<span>このプログラムで発表された第2の本は、ジャーナリストのウイディ・マフルカールによって書かれました。Narendra Modiの政府の中期的分析。</span>">
वहीं कार्यक्रम में रिलीज की गई दूसरी किताब पत्रकार उदय माहुरकार द्वारा लिखी गई थी. इसका नाम मार्चिंग विद अ बिलियन : अनालाइजिंग नरेंद्र मोदीज गवर्नमेंट इन मिड टर्म है.</p><p data-translation="<span>他のすべては正常だった。1つのことを除外します。元連合首相アル・シャウリーは、ラジジェス・ジャインがこの本とは関係ないとNDTVに語った。Shourieは言った、Rajesh Jainは私の友人です。彼は彼がプログラム（書籍のリリース）にドラッグされたと私に言った、読まれるべき書かれたスピーチが与えられた。Rajesh Jainは前大臣の主張は正しいと述べた。彼は私が心の本を書いていないと言って、作家としての彼の名前を見るのに驚いた。ジェンダーはムンバイと話し、NDTVにこれを語った。</span>">
बाकी सब तो सामान्य था. एक बात को छोड़कर. पूर्व केंद्रीय मंत्री अरुण शौरी ने एनडीटीवी से कहा कि राजेश जैन का मन की बात पर किताब से कोई लेना-देना नहीं था. शौरी ने कहा, राजेश जैन मेरे मित्र हैं. उन्होंने मुझे बताया कि उन्हें (पुस्तक विमोचन) कार्यक्रम में घसीटा गया, एक लिखी हुई स्पीच दे दी गई जिसे पढ़ना था.
राजेश जैन ने पूर्व मंत्री के दावे को सही बताया. उन्होंने कहा कि मैं मन की बात किताब का लेखन नहीं था और लेखक के तौर पर अपना नाम देखकर आश्चर्यचकित था. मुंबई से बात करते हुए जैन ने एनडीटीवी को यह बताया.&nbsp;</p><p data-translation="<span>彼はまた、彼がBlochroft Digital Foundation Sanchaと働いていたと言いました。この機関の公開時に、PMはPMの心のプログラムを組織していた。しかし、彼はその本とは関係がないと強調した。</span>">
उन्होंने यह भी कहा कि वे ब्लूक्राफ्ट डिजिटल फाउंडेशन संस्ता के साथ काम कर रहे थे. यह संस्था किताब के विमोचन के वक्त पीएम मोदी के मन की बात कार्यक्रम का आयोजन कर रही थी. लेकिन उन्होंने जोर देकर कहा कि किताब से उनका कोई लेना-देना नहीं है.</p><p data-translation="<span>ジャイアンは、私がPMOに代わってプログラムに来るように頼まれたと語った。そこで、私は自分の名前がカードの著者として書かれていることを知りました。プログラムでは、私は本の著者ではないことを明確にしました。それにもかかわらず、PM Modiのサイトnarendramodi.inとPIBのサイトの私の名前は作家として書かれています。</span>">
जैन ने बताया कि मुझे पीएमओ की ओर से कार्यक्रम में आने के लिए कहा गया. वहां पर मैंने देखा कि कार्ड में लेखक के तौर पर मेरा नाम लिखा हुआ था. कार्यक्रम में मैंने साफ कर दिया था कि मैं किताब का लेखक नहीं हूं. इसके बावजूद पीएम मोदी की साइट narendramodi.in और पीआईबी की साइट पर मेरा नाम लेखक के तौर पर लिखा हुआ है.&nbsp;</p><p data-translation="<span>ジャインは、誰がこの本を執筆したのか、そしてなぜ彼が作家として呼び出されたのかを知らないと言います。PIBのサイトには、著者の秘密を伝える3つのプレスリリースがあります。</span>">
जैन का कहना है कि उन्होंने कोई अंदाजा नहीं है कि किसने किताब लिखी है और क्यों उन्हें बतौर लेखक बुलाकर खड़ा किया गया. पीआईबी की साइट पर तीन प्रेस रिलीज हैं, शायद लेखक के रहस्य को ही बता रही हैं.</p><p data-translation="<span>読む：<span id=&quot;_0&quot;>CBSEの</span>紙漏れ：Yechuryは言った、午後Modiは25ラークの子供の問題について &quot;心の話&quot;を行う必要があります</span>">पढ़ें :&nbsp;<span id="_0" data-translation="CBSEの">CBSE</span> पेपर लीक : येचुरी ने कहा, पीएम मोदी 25 लाख बच्चों की परेशानी पर 'मन की बात' जरूर करें</p><p data-translation="<span>最初のリリースは2017年5月25日で、本日リリースされました。この本はRajesh Jainに属していると言われています。次の日は、Rajesh Jainがこの本を書いたと主張された翌日に解放された。同じ日に3枚目のリリースが夕方にリリースされ、Rajesh Jainが本を集めたと書かれています。</span>">
पहला रिलीज 25 मई 2017 का है, इस दिन किताब का विमोचन हुआ था. इसमें कहा गया है कि किताब राजेश जैन की है. अगले दिन दूसरा विज्ञप्ति जारी हुई जिसमें दावा किया गया कि किताब राजेश जैन ने लिखी है. तीसरा रिलीज उसी दिन शाम को जारी किया गया, इसमें लिखा गया कि किताब को राजेश जैन ने संग्रहित किया है.</p></div></div>