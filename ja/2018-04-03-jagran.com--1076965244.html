<div id="readability-page-1" class="page"><h3 class="title" data-translation="<span>インド・パク協議、二国間関係改善</span>">द्विपक्षीय रिश्ते सुधारने पर हुई भारत-पाक वार्ता</h3><div>

<div>
<span>Publish Date:Tue, 03 Apr 2018 10:30 PM (IST)</span>

</div>
</div><div> 
<p data-translation="<span>ジャガラン局、ニューデリー インドとパキスタンの国家安全保障顧問の間で進行中の議論の中で、イスラマバードのインド高等弁務官Ajay BisariaはパキスタンのNSA Naseer Khan Janjuaと出会った。外務省はこれを総会として発言した。しかし、BisariaとJanjuaの間の会合は、二国間関係を改善することについて話し合ってきたことは、かなりポジティブであるとも言われている。</span>">जागरण ब्यूरो, नई दिल्ली।&nbsp;भारत और पाकिस्तान के राष्ट्रीय सुरक्षा सलाहकारों के बीच चल रही बातचीत के बीच आज इस्लामाबाद में भारत के उच्चायुक्त अजय बिसारिया ने पाकिस्तान के एनएसए नसीर खान जांजुआ से मुलाकात की है। विदेश मंत्रालय ने इसे एक समान्य मुलाकात के तौर पर बताया है। लेकिन साथ ही यह भी बताया गया है कि बिसारिया और जांजुआ के बीच मुलाकात काफी सकारात्मक रही है जिसमें द्विपक्षीय रिश्तों को सुधारने पर बात हुई है।</p> 
<p data-translation="<span>インドのNSAアジト・ドバールとパク・ジャンジュアは、常に互いに接触しています。そのうち2017年12月26日にバンコク（タイ）で会議が開催されました。この後、電話で2人の間に何度も話がありました。この間、両国の関係に大きな改善は見られなかったが、2016年1月以降のストレスは軽減された。先月、両国のために決定が下され、病気のおじいさんと女性の囚人をお互いに引き離し、合同司法委員会がお互いに行くことを許可した。</span>">भारतीय एनएसए अजीत डोभाल और पाक जांजुआ लगातार एक दूसरे के संपर्क में है। इनके बीच बैंकाक (थाईलैंड) में 26 दिसंबर, 2017 को मुलाकात हुई थी। इसके बाद इन दोनों के बीच टेलीफोन पर भी कई बार बात हुई है। हालांकि इस दौरान दोनो देशों के रिश्तों में कोई बड़ा सुधार नहीं आया है लेकिन जनवरी, 2016 के बाद से जो तनाव घुला उसमें कमी जरुर हुई है। पिछले महीने ही दोनो देशों की तरफ से एक दूसरे के बीमार, वृद्ध व महिला कैदियों छोड़ने, संयुक्त न्यायिक समिति को एक दूसरे जाने की अनुमति देने जैसे फैसले हुए थे।</p> 
 
<p data-translation="<span>パキスタンはまた、このような措置が全体的な二国間対話の道を開くことができると述べた。しかし、両国の国境に大きな変化は見られていない。同時に、カシミールにおけるテロリストに対するインドの行動も継続している。この点で、専門家は、BasariaにおけるパキスタンNSAの会合は、関係を正常化するためのすべての選択肢を検討することによると考えている。</span>">पाकिस्तान ने तब यह भी कहा था कि इस तरह के कदमों से समग्र द्विपक्षीय वार्ता की राह खुल सकती है। हालांकि इस दौरान दोनों देशों की सीमाओं पर स्थिति में बहुत बदलाव नहीं आया है। साथ ही कश्मीर में आतंकियों के खिलाफ भारत की कार्रवाई भी बदस्तूर जारी है। ऐसे में जानकारों का मानना है कि बिसारिया की पाकिस्तानी एनएसए से मुलाकात रिश्तों को सामान्य बनाने के तमाम विकल्पों पर विचार करने को लेकर हो सकता है।</p> 
<p data-translation="<span>対外貿易省は、この会議について約1週間の間、決定が下されたと言われている。インド高等弁務官は、二国間関係のためにパキスタンのNSAに対するインドの感受性を伝えた。二国間関係を改善するための積極的な対話が行われている。</span>">विदेश मंत्रालय की तरफ से बताया गया है कि इस बैठक के बारे में एक हफ्ते फैसला किया गया था। भारतीय उच्चायुक्त ने पाकिस्तानी एनएसए को द्विपक्षीय रिश्तों को लेकर भारत की संवेदनशीलता से अवगत कराया है। द्विपक्षीय रिश्तों को सुधारने के लिए सकारात्मक बातचीत हुई है।</p> 
<p data-translation="<span><span id=&quot;_0&quot;></span> <span id=&quot;_1&quot;>ラビンドラ</span> <span id=&quot;_2&quot;>Pratap</span> <span id=&quot;_3&quot;>歌います</span>
</span>"><span id="_0" data-translation="">By</span> <span id="_1" data-translation="ラビンドラ">Ravindra</span> <span id="_2" data-translation="Pratap">Pratap</span> <span id="_3" data-translation="歌います">Sing</span>
</p>
</div></div>