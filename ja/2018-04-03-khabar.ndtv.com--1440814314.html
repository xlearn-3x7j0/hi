<div id="readability-page-1" class="page"><h3 class="title" data-translation="<span>ビハールで承認された9118クローの投資提案：産業大臣</span>">बिहार में 9,118 करोड़ रुपये के निवेश प्रस्तावों को मंजूरी दी गई : उद्योग मंत्री</h3><div itemprop="articleBody"><b>पटना: </b>बिहार के उद्योग मंत्री जयकुमार सिंह ने मंगलवार को बताया कि प्रदेश में जनवरी 2017 से अब तक 9,118 करोड़ रुपये के निवेश के 759 निवेश प्रस्तावों को पहले चरण की स्वीकृति दी जा चुकी है.<p data-translation="<span>ビハール州の立法評議会は、BJPはBabluがJayakumarシンは時間から投資家に会うロードショーは、グプタと公正、展示会、セミナーなどが提起したスターを付けた質問だった投資家を誘致するための時間に言っ答えたメンバーのRajesh Kumar氏の別名となっています州の産業政策についても伝えられている。</span>">
बिहार विधान परिषद में भाजपा सदस्य राजेश कुमार उर्फ बब्लू गुप्ता द्वारा पूछे गए एक तारांकित प्रश्न का उत्तर देते हुए जयकुमार सिंह ने बताया कि निवेशकों को आकृष्ट करने के लिए समय-समय पर इनवेस्टर मीट रोड शो किया गया है और मेला, प्रदर्शनी, सेमिनार में भी राज्य की औद्योगिक नीति के संबंध में प्रचार-प्रसार किया जाता है.</p><p data-translation="<span>彼はこれまでに2017年1月中にルピー9118ルピーの759件の投資案件は、第一段階のために承認されていると述べました。</span>">
उन्होंने कहा कि जनवरी 2017 से अब तक 9,118 करोड़ रुपये के निवेश के 759 निवेश प्रस्तावों को पहले चरण की स्वीकृति दी जा चुकी है.</p><p data-translation="<span>ジャヤクマールは、財政的インセンティブのために受け取った123件の提案のうち84件が承認されたと述べた。このうち、30台が採用されている。残りは雇用中であり、政府は州への投資を促進するために常に努力していると述べた。この政策は、政府による産業部門の設立を奨励するために2006年に創設された。この方針を魅力的にするため、2011年の方針が策定され、現在、ビハール産業投資促進政策2016が有効です。Jayakumarは、それの下で、共通の申請書式、自己証明システムが提供され、単一のウィンドウクリアランスシステムが強化されていると述べた。このため、30日以内に申請の受諾が許可され、30日後には承認された承認のための規定があります。</span>">
जयकुमार ने बताया कि वित्तीय प्रोत्साहन स्वीकृति के लिए प्राप्त 123 प्रस्तावों में से 84 को स्वीकृति दी जा चुकी है. इनमें से 30 इकाइयां कार्यरत हो चुकी हैं. शेष कार्यरत होने की प्रक्रिया में हैं.उन्होंने कहा कि सरकार राज्य में निवेश को बढ़ावा देने के लिए सतत प्रयत्नशील है. सरकार के द्वारा औद्योगिक इकाइयों की स्थापना को प्रोत्साहित करने के लिए वर्ष 2006 में नीति बनायी गयी थी. इस नीति को आकर्षक बनाते हुए वर्ष 2011 की नीति बनाई गयी और अभी बिहार औद्योगिक निवेश प्रोत्साहन नीति 2016 प्रभावी है.
जयकुमार ने बताया कि इसके तहत कॉमन अप्लिकेशन फार्म, सेल्फ अटेस्टेशन सिस्टम की सुविधा प्रदान की गई है और सिंगल विंडो क्लीयरेंस सिस्टम को सुदृढ़ किया गया है. इसके अंतर्गत 30 दिनों के अंदर आवेदन पर स्वीकृति प्रदान की जा रही है तथा 30 दिनों के बाद डीम्ड क्लीयरेंस दिए जाने का प्रावधान किया गया है.</p><p data-translation="<span>同代表は、投資誘致とは別に、スタートアップ政策2017も実施されていると述べた。投資家が集まり、州の成長率を高めることが期待されています。</span>">
उन्होंने कहा कि इसके अलावा निवेश को आकर्षित करने के लिए स्टार्ट अप नीति 2017 भी लागू की गई है. निवेशक आकर्षित हो रहे हैं जिससे राज्य का विकास दर निश्चित रुप से बढ़ने की उम्मीद है.</p><p data-translation="<span>（このニュースNDTVチームが編集されていません。これは、シンジケートフィードから直接公開することにしました。）</span>">(इस खबर को एनडीटीवी टीम ने संपादित नहीं किया है. यह सिंडीकेट फीड से सीधे प्रकाशित की गई है।)</p></div></div>