<div id="readability-page-1" class="page"><h3 class="title" data-translation="<span>1300 Robot- Amarujala世界記録<span id=&quot;_0&quot;>新設</span></span>">विश्व रिकॉर्ड बनाने को एक साथ नाचे 1300 रोबोट- <span id="_0" data-translation="新設">Amarujala</span></h3><div><p style="display: inline;" class="readability-styled" data-translation="<span>最も多くのロボットがイタリアでギネスのレコードを作るために一緒に踊った。ここでは、人間のサイズの小さな衣服と一緒に曲を持つ1372ロボット。ハイテク企業は2016年からダンスロボットの軍隊を作っているため、ダンサーは最も多くのロボットの称号を獲得することができます。昨年8月、Dobiは中国で1069台のロボットを一緒に演奏していました。今回、中国の会社ウバイテクはこの記録を破った。彼はアルミニウムとプラスチック製の40センチメートルの長さの1372アルファ1ロボットを使いました。この会社はブレーキダンスロボットを初めて製作しました。</span>">
इटली में गिनीज रिकॉर्ड बनाने के लिए सबसे बड़ी संख्या में रोबोट ने एक साथ डांस किया। यहां छोटे मानव आकार वाले 1372 रोबोट एक धुन पर साथ नाचे। साल 2016 से तकनीक कंपनियां डांस करने वाले रोबोट की फौज बना रही हैं ताकि डांस करने वाले सबसे ज्यादा रोबोट का खिताब जीत सकें। पिछले साल अगस्त में डोबि ने चीन में एक साथ 1069 रोबोट नचाए थे। इस बार चीन की ही कंपनी यूबीटेक ने यह रिकार्ड तोड़ा। उसने एल्युमिनियम और प्लास्टिक से बने 40 सेंटीमीटर लंबे 1372 अल्फा 1एस रोबोट नचाए। इसी कंपनी ने सबसे पहले ब्रेक डांस करने वाला रोबोट बनाया था।&nbsp;
</p>

<strong>रोबोट वीरा ले रही इंटरव्यू</strong><p data-translation="<span>ロシアのサンクトペテルブルクのStrafferieは、人工知能の助けを借りて求職者を選ぶVeeraという名前の女性ロボットを作りました。Pepsi、Lorialのような300以上の企業が、このロボットの助けを借りてインタビューしています。Veeraのプロデューサーの創業者であるVladimir VladimirovskovとAlexander Uraxniは、HR部門で働いていました。彼は自分の仕事がロボットのようなものであることに気付き、この仕事のためにロボットを作った。</span>">

रूस के सेंटपीटर्सबर्ग की कंपनी स्ट्राफोरी ने वीरा नाम का एक फीमेल रोबोट बनाया है, जो कृत्रिम बुद्धिमत्ता की मदद से नौकरी के लिए आए उम्मीदवारों का चयन करती है। पेप्सी, लोरियल जैसी 300 से ज्यादा कंपनियां इस रोबोट की मदद से इंटरव्यू ले रही हैं। वीरा की निर्माता कंपनी के संस्थापक ब्लादिमीर स्वेशनिकोव और अलेक्जेंडर उराक्स्नि एचआर विभाग में काम करते थे। उन्हें एहसास हुआ कि उनका काम रोबोट जैसा है, इसलिए उन्होंने इस काम के लिए रोबोट बनाया।&nbsp;




</p></div></div>