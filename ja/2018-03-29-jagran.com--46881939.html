<div id="readability-page-1" class="page"><h3 class="title" data-translation="<span>Indus-PakはIndus水の共有について語る</span>">सिंधु जल बंटवारे पर शुरु हुई भारत-पाक वार्ता</h3><div>

<div>
<span>Publish Date:Thu, 29 Mar 2018 10:04 PM (IST)</span>

</div>
</div><div> 
<p data-translation="<span>ニューデリー、ジャガラン局 インドとパキスタンの間のインダス水の共有について話が始まった。同じ方向で、インドネシア常任委員会の2日間の会合が木曜日にニューデリーで始まった。両国は、この会議からインダス・ウォーター・トリティーの下で様々な問題を解決することが期待されている。この会議は、最新の外交嫌がらせの紛争を含む多くの問題について、両国間に緊張がある時に起こっている。</span>">नई दिल्ली, जागरण ब्यूरो।&nbsp;भारत और पाकिस्तान के बीच सिंधु जल बंटवारे को लेकर बातचीत शुरु हो गई है। इसी दिशा में कदम बढ़ाते हुए स्थायी सिंधु आयोग की दो दिवसीय बैठक बृहस्पतिवार को नई दिल्ली में शुरु हुई। दोनों देशों को इस बैठक से सिंधु जल संधि के तहत विभिन्न मुद्दों का हल निकलने की उम्मीद है। यह बैठक ऐसे समय हो रही है जब दोनों देशों के बीच ताजा राजनयिक उत्पीड़न विवाद सहित कई मुद्दों पर तनाव है।</p> 
<p data-translation="<span>これは恒久的なインダス委員会の第114回会合です。この会合には、インドからの外務省代表と技術者の代表であるインダス水道局長PKサクセナがインドから出席する。Syed Muhammad Mehr Ali Shahがこの会議にパキスタンから参加しています。</span>">स्थाई सिंधु आयोग की यह 114वीं बैठक है। भारत की ओर से इस बैठक में इंडस वाटर कमिश्नर पी के सक्सेना, विदेश मंत्रालय के प्रतिनिधि और एक तकनीकी विशेषज्ञ शामिल हैं। पाकिस्तान की ओर से इस बैठक में सैयद मुहम्मद मेहर अली शाह भाग ले रहे हैं।</p> 
<p data-translation="<span>Indusa常設委員会は、インドとパキスタンの間の1960年のインダス水条約に基づいて設立されたことに留意されたい。この条約の下で、委員会は、インダス水系条約の開発のための両国間の協力を促進するための協力体制の確立と維持の責任を与えられている。彼らのコミッショナーは、委員会の2カ国によって代表されています。</span>">उल्लेखनीय है कि भारत और पाकिस्तान के मध्य 1960 की सिंधु जल संधि के तहत स्थायी सिंधु आयोग की स्थापना की गयी है। इस संधि के तहत आयोग को संधि के क्रियान्वयन सिंधु जल तंत्र के विकास के लिए दोनों पक्षों के बीच सहयोग को बढ़ावा देने को सहयोगी व्यवस्था स्थापित और बनाए रखने की जिम्मेदारी दी गयी है। आयोग में दोनों देशों का प्रतिनिधित्व उनके आयुक्त करते हैं।</p> 
 
<p data-translation="<span>条約によると、この委員会はインド - パキスタンの年に少なくとも1回の会合を開くべきである。第113回委員会は3月20日から21日にパキスタンで開催された。その後、3月29日から30日にデリーで第114回委員会が開催されている。この会議には技術的な話があります。6つの川Vyas、Ravi、Sutlej、Sindh、Chenab、Jhelumの水は、Indusa契約の範囲に入っています。条約の下では、西側に流れている3つの川Sindh、Jhelum、Chenabの水がパキスタンのために保留されているのに対し、Ravi SutlejとVyasの水はインドの一部となっている。</span>">संधि के मुताबिक इस आयोग की साल में कम से कम एक बैठक भारत-पाकिस्तान में होनी चाहिए। आयोग की 113वीं बैठक 20 से 21 मार्च तक पाकिस्तान में हुई थी। इसके बाद ही आयोग की 114वीं बैठक दिल्ली में 29-30 मार्च को हो रही है। इस बैठक में तकनीकी मुद्दों पर बातचीत हो रही है। सिंधु समझौते के दायरे में छह नदियों, व्यास, रावी, सतलज, सिंध, चेनाब और झेलम का पानी आता है। संधि के तहत पश्चिम की ओर बहने वाली तीन नदियों- सिंध, झेलम और चेनाब का पानी पाकिस्तान के लिए आरक्षित है जबकि रावी सतलज और व्यास का पानी भारत के हिस्से में आता है।</p> 
<p data-translation="<span>パキスタンは、Chenab川流域にあるインドの夜間（850MW）、Pakal Dal（1000MW）およびLower Kalaanai（48MW）プロジェクトに異議を表明した。彼の主張は、1960年のインダス水条約に違反しているということです。インドは、これらのプロジェクトの構造は条約の条項と一致していると述べているが、</span>">पाकिस्तान ने चेनाब नदी बेसिन में स्थित भारत की रातले (850 मेगावाट), पाकल दल (1000 मेगावाट) और लोअर कलनाई (48 मेगावाट) परियोजनाओं को लेकर आपत्ति व्यक्त की है। उसकी दलील है कि इससे 1960 की सिंधु जल संधि का उल्लंघन हो रहा है। हालांकि भारत का कहना है कि इन परियोजनाओं की संरचना संधि के प्रावधानों के अनुरूप है।&nbsp;</p> 
<p data-translation="<span><span id=&quot;_0&quot;>ことで</span> <span id=&quot;_1&quot;>マニッシュ</span> <span id=&quot;_2&quot;>ネギ</span>
</span>"><span id="_0" data-translation="ことで">By</span> <span id="_1" data-translation="マニッシュ">Manish</span> <span id="_2" data-translation="ネギ">Negi</span>
</p>
</div></div>