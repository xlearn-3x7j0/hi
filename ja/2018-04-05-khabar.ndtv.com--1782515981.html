<div id="readability-page-1" class="page"><h3 class="title" data-translation="<span>ビハールの学生は今や新しい入学者を獲得し、大学はデジタルになります</span>">बिहार के छात्रों को अब मिलेगी नई सौगात, विश्वविद्यालय होंगे डिजिटल</h3><div><div id="story_pic"><div><img alt="बिहार के छात्रों को अब मिलेगी नई सौगात, विश्वविद्यालय होंगे डिजिटल" src="https://i.ndtvimg.com/i/2017-11/sushil-modi-bharat-net_650x400_41510578012.jpg"></div><p data-translation="<span>ビハール大学はデジタル</span>">बिहार के विश्वविद्यालय डिजिटल होंगे</p></div></div><div itemprop="articleBody"><strong>पटना:</strong> बिहार के उपमुख्यमंत्री सुशील कुमार मोदी ने कहा कि जुलाई से राज्य के सभी विश्वविद्यालयों में ऑनलाइन प्रवेश होंगे. उन्होंने कहा कि सभी विश्वविद्यालयों का चरणबद्ध तरीके से डिजिटीकरण किया जाएगा. पटना में मगध विश्वविद्यालय की 'डिजिटल यूनिवर्सिटी प्रोजेक्ट' का उद्घाटन करते हुए मोदी ने कहा कि विश्वविद्यालयों में शिक्षकों की बहाली के लिए आयोग का गठन कर दिया गया है और जल्द ही शिक्षकों की कमी दूर की जाएगी.&nbsp;<p data-translation="<span>Modad氏は、Magadha大学によるデジタルプロジェクトの実施を評価しながら、デジタル化の下で、44の関連する大学と大学の本部に600台のバイオメトリック出席者マシンが設置されていると述べた。教師と従業員は、バイオマチュレーションを通じてその存在を登録するようになります。彼は教師に、新しい会計年度に教師の支払いを正式にする努力がなされていることを保証しました。Modiは、20年の大学の文書がデジタル化され、デジタル化されていると述べた。彼は、入学、試験用紙の記入、入学と試験結果など、大学の機能に透明性が出てくるので、学生も利便性を得ると述べた。以前は、すべての職場で大学本部の本部を運用しなければならなかったため、自宅でオンラインで仕事をすることができます。</span>">
मोदी ने राज्य में सबसे पहले मगध विश्वविद्यालय द्वारा डिजिटल प्रोजेक्ट लागू करने की सराहना करते हुए कहा कि डिजिटीकरण के तहत विश्वविद्यालय के सभी 44 अंगीभूत कॉलेजों और विश्वविद्यालय मुख्यालय में 600 बायो-मैट्रिक उपस्थिति मशीन लगाई गई है. शिक्षक व कर्मचारी अब बायो-मैट्रिक के जरिए अपनी उपस्थिति दर्ज करेंगे. उन्होंने शिक्षकों को आश्वासन देते हुए कहा कि नए वित्तीय वर्ष में शिक्षकों के वेतन भुगतान को नियमित करने की कोशिश की जा रही है.&nbsp;
&nbsp;

मोदी ने कहा कि विश्वविद्यालय के 20 वर्षों के दस्तावेजों को डिजिटलीकरण कर संरक्षित किया जा रहा है. उन्होंने कहा कि नामांकन, परीक्षा फार्म भरने, अंकपत्र और परीक्षा परिणाम आदि के ऑनलाइन होने से विश्वविद्यालय के कामकाज में जहां पारदर्शिता आएगी, वहीं छात्र-छात्राओं को भी सहूलियत होगी. पहले जहां छात्रों को हर काम के लिए विवि मुख्यालय की दौड़ लगानी पड़ती थी वहीं अब वे अपना काम घर बैठकर ऑनलाइन कर सकते हैं.&nbsp;</p><p data-translation="<span>CDCは、インド政府、科学技術研究所に「大学デジタルプロジェクト」の技術サポートを提供しています。Modi氏は、「教員給与の資金は不足しておらず、教育予算は32千クローであり、うち約22,000人が初等・中等・高等学校の教員が給与と年金に費やされている。複雑さと大学がULT証明書を適時に提出していないため、教師は定期的な給与を得られません。（IANS）（このニュースはNDTVチームによって編集されておらず、Syndicateフィードから直接公開されています。）</span>">
'यूनिवर्सिटी डिजिटल प्रोजेक्ट' को भारत सरकार के विज्ञान एवं तकनीकी मंत्रालय की संस्था सीडीसी तकनीकी सहयोग प्रदान कर रही है. मोदी ने कहा, "शिक्षकों के वेतन के लिए राशि की कमी नहीं है. शिक्षा के लिए 32 हजार करोड़ का बजट है इनमें से करीब 22 हजार करोड़ प्राथमिक से लेकर कॉलेज, विवि के शिक्षकों के वेतन व पेंशन पर खर्च होता है. प्रक्रिया में जटिलता और विश्वविद्यालय द्वारा समय पर उपयोगिता प्रमाणपत्र नहीं दिए जाने के चलते शिक्षकों को नियमित वेतन नहीं मिल पाता है." (आईएएनएस)(इस खबर को एनडीटीवी टीम ने संपादित नहीं किया है. यह सिंडीकेट फीड से सीधे प्रकाशित की गई है।)</p></div></div>