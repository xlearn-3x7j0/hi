<div id="readability-page-1" class="page"><h3 class="title" data-translation="<span>3月の成長軌道にあるサービス部門PMI、7年最高水準の雇用創出</span>">सेवा क्षेत्र का पीएमआई मार्च में वृद्धि के रास्ते पर, रोजगार सृजन सात वर्ष के उच्चस्तर पर</h3><div itemprop="articleBody"><b>नई दिल्ली: </b>देश के सेवा क्षेत्र में मार्च माह में गतिविधियां तेज हुई हैं. बड़ी मात्रा में नया कामकाज आने के बाद सेवा क्षेत्र में वृद्धि दर्ज की गई. इसके परिणामस्वरूप कंपनियों में रोजगार सृजन तेजी से बढ़ा है और यह पिछले सात वर्ष के उच्चस्तर पर पहुंच गया.&nbsp;&nbsp;निक्केई इंडिया सविर्सिज बिजनेस एक्टिविटी इंडेक्स मार्च माह में 50.3 अंक पर पहुंच गया जो कि एक माह पहले फरवरी में 47.8 पर था. इससे मार्च के दौरान सेवा क्षेत्र में गतिविधियों के बेहतर होने का संकेत मिलता है.&nbsp;<p data-translation="<span>この活動指数は2月に50ポイントを下回りました。指数は50を超えて上昇していますが、下降傾向を示しています。</span>">
सेवा गतिविधियों से जुड़ा यह सूचकांक फरवरी में 50 अंक से नीचे गिर गया था. सूचकांक 50 से ऊपर वृद्धि का संकेत देता है जबकि इससे नीचे गिरावट को दर्शाता है.</p><p data-translation="<span>アシュナ・ドディア氏は、IHS Markitの著者と報告書の著者は、「インドのサービス部門の活動は、四半期の終わりに安定している。これは、新しい仕事を得るスピードがあるためです。一方、気象調整後の日経平均総合指数は、2月の49.7から3月の50.8に上昇した。コンポジットPMIは、製造業とサービス業の両方の増加により改善した。</span>">
आईएचएस मार्किट की अर्थशास्त्री और रिपोर्ट की लेखक आशना दोधिया ने कहा, ‘‘भारत की सेवा क्षेत्र की गतिविधियां तिमाही के आखिर में उठापटक के बाद स्थिर हो गई. नया काम मिलने की रफ्तार बढ़ने से यह स्थिति बनी है. जो संकेत मिले हैं उनसे मांग स्थिति में सुधार का पता चलता है.’’&nbsp;
इस बीच मौसम अनुरूप समायोजित निक्कई इंडिया कंपोजिट पीएमआई आउटपुट इंडेक्स फरवरी के 49.7 से बढ़कर मार्च में 50.8 अंक पर पहुंच गया. विनिर्माण अैर सेवा दोनों क्षेत्र में वृद्धि से कंपोजिट पीएमआई में सुधार आया है.&nbsp;</p><p data-translation="<span>ドディヤ氏は、「全体として、2月の活動の低下は短命であると判明し、インドの総経済活動は3月にマイルストーンに達した。製造部門の成長は、再びサービス部門の業績を上回った。この傾向は過去数ヶ月間続いています。</span>">
दोधिया ने कहा, ‘‘कुल मिलाकर फरवरी माह में गतिविधियों में जो गिरावट आई थी वह अल्पकालिक साबित हुई, भारत की सकल आर्थिक गतिविधियां मार्च में वापस वृद्धि के दौर में पहुंच गई. विनिर्माण क्षेत्र की वृद्धि ने एक बार फिर सेवा क्षेत्र के प्रदर्शन को पीछे छोड़ दिया. पिछले कुछ माह से यह रूझान बना हुआ है.’’&nbsp;</p><p data-translation="<span>同氏は、需要の増加と既存のリソースへの圧力の増大により、従業員数の増加を開始し、2011年6月以降、急成長を遂げていると述べた。</span>">
उन्होंने कहा कि मांग बढ़ने और मौजूदा संसाधनों पर दबाव बढ़ने से सेवा प्रदाताओं ने अपने कर्मचारियों की संख्या बढ़ाना शुरू किया और जून 2011 के बाद इसमें सबसे ज्यादा तेजी आई है.&nbsp;</p><p data-translation="<span>ドディヤ氏は、「経済をより正式な制度にする政府の取り組みに対応して、ますます多くの人々が雇用創出に向かっている。最新のPMIデータを示します。これが2011年6月以来の雇用創出が最も急速に伸びた理由です。</span>">
दोधिया ने कहा, ‘‘अर्थव्यवस्था को अधिक से अधिक औपचारिक तंत्र में लाने के सरकार के प्रयासों के प्रतिक्रिया स्वरूप ज्यादा से ज्यादा लोग रोजगार सृजन की तरफ खिंच रहे हैं. ताजा पीएमआई आंकड़ों में इसका संकेत मिलता है. यही वजह है कि रोजगार सृजन में जून 2011 के बाद सबसे ज्यादा तेजी आई है.’’&nbsp;</p><p data-translation="<span>一方、準備銀行が金利を引き下げる圧力は高まっている。小売インフレ率は、小売インフレ率の低下率とそれ以上の経済成長率の主要な率で引き下げられると予想されます。</span>">
इस बीच रिजर्व बैंक पर ब्याज दर में कटौती के लिये दबाव बढ़ रहा है. खुदरा मुद्रास्फीति में गिरावट और आर्थिक वृद्धि को और गति देने के लिये उम्मीद की जा रही है कि रिजर्व बैंक मुख्य दर में कटौती करेगा.&nbsp;</p></div></div>