<div id="readability-page-1" class="page"><h3 class="title" data-translation="<span>デリーの人々は彼らが直面する羊ではありません。<span id=&quot;_0&quot;>SCはSC</span>が違法建設を停止するのを拒否</span>">दिल्ली के लोग भेड़-बकरी नहीं, जो वे परेशानी झेलें; अवैध निर्माण ना रोक पाने पर <span id="_0" data-translation="SCはSC">SC</span> की केंद्र को फटकार</h3><div id="fontSize-2"><p data-translation="<span>ニューデリー：最高裁は、デリーでの不法建設を防ぐために、中央政府、デリー政府、および民間機関に反発した。裁判所は、首都に住む人々の肺、特に児童の肺は、職員が仕事をするだけでなく、悪化していると述べた。裁判所は、当局者を強調すると、デリーの人々は、公務員が違法建設に対して何らの措置も取ることができないため、公害、駐車場および緑地の不足と戦っていると述べた。</span>">नई दिल्ली.सुप्रीम कोर्ट ने बुधवार को दिल्ली में गैरकानूनी निर्माण ना रोक पाने के लिए केंद्र सरकार, दिल्ली सरकार और सिविल एजेंसियों को फटकार लगाई। कोर्ट ने कहा कि राजधानी में रहने वाले लोगों के फेफड़े खासकर बच्चों के फेफड़े सिर्फ अधिकारियों के काम ना कर पाने की वजह से खराब हो रहे हैं। अदालत ने अधिकारियों पर निशाना साधते हुए कहा कि दिल्ली के लोग प्रदूषण, पार्किंग और हरे-भरे इलाकों की कमी से जूझ रहे हैं क्योंकि अधिकारी गैरकानूनी निर्माण के खिलाफ कोई कार्रवाई नहीं कर पा रहे हैं।</p><p data-translation="<span>最高裁判所のマダン・B・ロクール判事とデパク・グプタ・ベンチ判事は、「子供たちとデリー政府の問題を担当するセンターは、デリーの人々は困難な時を過ごしている。子供たちは困っている。我々の肺は既に疲れている 私たちの子供の肺も悪化します。なぜ？中央政府、デリー政府、デリー開発局（DDA）、デリー市営企業（MCD）は何をしたいと言っているが、我々は何もしない。</span>">बच्चों की परेशानी के लिए जिम्मेदार केंद्र और दिल्ली सरकार
- सुप्रीम कोर्ट में जस्टिस मदन बी लोकुर और जस्टिस दीपक गुप्ता की बेंच ने कहा, “दिल्ली के लोग परेशानी से गुजर रहे हैं। बच्चे परेशानी से गुजर रहे हैं। हमारे फेफड़े पहले ही खराब हो चुके हैं। हमारे बच्चों के फेफड़े भी खराब होंगे। क्यों? क्योंकि केंद्र सरकार, दिल्ली सरकार, दिल्ली डेवलपमेंट अथॉरिटी (डीडीए), दिल्ली नगरपालिका (एमसीडी) कहती हैं कि आप जो करना चाहते हैं कर लें, लेकिन हम कुछ नहीं करेंगे।”</p><p data-translation="<span>デリーの人々 - 最高裁判所は、デリーの人々が重要であることを理解しなくなるまで、センターを代表してANS Nadkarniが追加訴訟担当（ASG）Aad Nadkarniに言いました。 - 裁判所は、 &quot;デリーの人々はヤギではありません。社会の誰もが尊敬しています。この場合、当局は2006年から継続的に行方不明になっている。</span>">भेड़-बकरी नहीं दिल्ली की जनता
- सुप्रीम कोर्ट ने केंद्र की तरफ से पेश एडिशनल सॉलिसिटर जनरल (एएसजी) एएनएस नदकरणी से कहा कि जब तक अधिकारी ये नहीं समझेंगे की दिल्ली की जनता अहम है, तब तक कुछ नहीं बदलेगा। 
- कोर्ट ने कहा, “दिल्ली के लोग भेड़ बकरी नहीं हैं। समाज में हर किसी की कुछ इज्जत है। इस मामले में अधिकारियों की तरफ से 2006 से ही लगातार चूक हो रही है।”</p><p data-translation="<span>政府/公務員は責任を負いませんので、私たちは介入しなければなりません - 追加司法長官Nadkarniは裁判所に対し、職員に時には責任を守るように求めるべきだと提案しました。また、すべてのタスク自体を監視します。 - ベンチは言った、 &quot;私たちは警官ではない、なぜ我々はこれを行う必要がありますか？最高裁判所はもっと効いているのではないか？その上で、Nadkarniは最高裁判所がすでに監視でいくつかの問題を完了していると主張した。しかし、裁判所は、政府自身が何もしていないため、監視する必要があると述べた。裁判所は、最高裁判所が何かを言うと、裁判所は司法活動を示す範囲外で働いていると言われている。実際にこれは起こっている。政府は目を閉めることができますが、そうではありません。これが私たちの義務です。</span>">सरकार/अधिकारी अपनी जिम्मेदारी नहीं निभाते इसलिए हमें दखल देना पड़ता है
- एडिशनल सॉलिसिटर जनरल नदकरणी ने कोर्ट को सुझाव दिया कि वो खुद अधिकारियों को उनकी जिम्मेदारी समय से निभाने के लिए कहें। साथ ही सबके कामों को खुद मॉनिटर करें।
- इसपर बेंच ने कहा, “हम कोई पुलिसकर्मी नहीं है, हम ये क्यों करें? क्या सुप्रीम कोर्ट के पास और काम नहीं हैं? 
- इस पर नदकरणी ने तर्क दिया कि सुप्रीम कोर्ट पहले भी कई मामले अपनी निगरानी में पूरा कर चुका है। हालांकि, कोर्ट ने कहा कि कुछ मामलों पर हमें निगरानी करनी पड़ती है, क्योंकि सरकार खुद कुछ नहीं करती।
- कोर्ट ने कहा, “जब सुप्रीम कोर्ट कुछ कहती है, तो कहा जाता है कि ये कोर्ट दायरे से बाहर काम कर रही है, न्यायिक सक्रियता दिखा रही है। असल में ये हो रहा है। सरकार अपनी आंखे बंद कर सकती है, लेकिन हम नहीं। ये हमारा संवैधानिक कर्तव्य है।”</p><p data-translation="<span>政府 -  ASGは最高裁に対し、デリーの状態は非常に悪いと言いましたが、政府は再び首都を組織し、組織したいと考えていました。 - 彼は、デリー特別条項法、および違法建築を封鎖することを妨げる関連法の解体は問題を解決しないと述べた。同時に、これらの法律が適切に守られているのは、デリー政府と地元の機関の仕事です。Nadkarniは、中央政府が関係当局と協議してこの問題を直ちに解決することを裁判所に保証した。裁判所はまた、高官が政府、DDAおよびMCD会議との間にこの問題を直ちに解決するという希望を表明した。</span>">सीलिंग से अवैध निर्माण जैसी समस्या का समाधान नहीं: सरकार
- एएसजी ने सुप्रीम कोर्ट को बताया कि दिल्ली की हालत काफी खराब हो चुकी है, लेकिन सरकार राजधानी को एक बार फिर व्यवस्थित और संगठित करना चाहती है।
- उन्होंने कहा कि अवैध निर्माणों को सीलिंग से बचाने वाले दिल्ली स्पेशल प्रोविजन्स एक्ट, 2006 और इससे जुड़े कानूनों को खत्म करने से समस्या का हल नहीं होगा। साथ ही ये दिल्ली सरकार और स्थानीय संस्थानों का काम है कि इन कानूनों का ठीक ढंग से पालन हो। 
- नदकरणी ने कोर्ट को भरोसा दिया कि केंद्र सरकार जल्द ही संबंधित अधिकारियों के साथ चर्चा कर के इस मामले को सुलझा लेगी। कोर्ट ने भी उम्मीद जताई की सीनियर अधिकारी जल्द ही इस मामले को सरकार, डीडीए और एमसीडी के साथ मीटिंग कर के निपटा लेंगे।</p></div></div>