<div id="readability-page-1" class="page"><h3 class="title" data-translation="<span>壊れた米国トランプツイートのテクノロジー株、インドを含むアジア市場を読む</span>">ट्रंप के ट्वीट से टूटे अमेरिका में टेक्नोलॉजी स्टॉक, पढ़िए भारत समेत एशियाई बाजारों का हाल</h3><div>

<div>
<span>Publish Date:Tue, 03 Apr 2018 08:44 AM (IST)</span>

</div>
</div><div> 
<p data-translation="<span>ニューデリー（ビジネスデスク）今日、国際市場は非常に弱いシグナルを出しています。米国の株式市場は月曜日に激しい売りを見せている。ダウは1.90％安の23644、S＆Pは2.23％減の2581、ナスダックは2.74％減の6870だった。</span>">नई दिल्ली (बिजनेस डेस्क)। अंतरराष्ट्रीय बाजारों से आज बेहद कमजोर संकेत मिल रहे हैं। अमेरिकी शेयर बाजार में सोमवार को जबरदस्त बिकवाली देखने को मिली। टेक्नोलॉजी शेयरों में आई गिरावट की वजह से डाओ 1.90 फीसद गिरकर 23644 के स्तर पर, एसएंडपी 2.23 फीसद टूटकर 2581 पर और नैस्डैक 2.74 फीसद टूटकर 6870 के स्तर पर बंद हुआ।</p> 
 
<p data-translation="<span>アメリカ市場が衰退した後、アジア市場は今日赤字で始まりました。午前8時半ごろ、日経平均株価は21204台で0.85％下落している。ハンセンは29786で307ポイント減、上海は3121レベルで41ポイントダウンした。台湾の指数は15ポイントを取引しており、2429レベルで取引されている。</span>">अमेरिकी बाजार में आई गिरावट के बाद आज एशियाई बाजार की शुरुआत भी लाल निशान में हुई। सुबह करीब 8:30 बजे जापान का इंडेक्स निक्केई 0.85 फीसद की गिरावट 21204 के स्तर पर कारोबार कर रहा है। वहीं हैंगसैंग 307 अंक टूटकर 29786 के स्तर पर और शंघाई 41 अंक की गिरावट के साथ 3121 के स्तर पर है। तायवान का इंडेक्स 15 अंक लुढ़कर 2429 के स्तर पर कारोबार कर रहा है।</p> 
 
<p data-translation="<span>衰退の理由は何か</span>">क्या है गिरावट का कारण</p> 
<p data-translation="<span>米国市場におけるこの巨大な減少の背景には、2つの大きな理由があります。アマゾンが米国郵便局を悪用していると言われている最初の米国大統領ドナルドトランプからのアマゾンに関するツイート。この後、アマゾンを含むすべてのハイテク企業の株式が深刻化し、アマゾンに対する強力な行動の恐れが崩れました。Amazonの株価は2.3％下落した。Facebook 2.8％、NetFlick 5％、Elphower株は2.4％下落した。</span>">अमेरिकी बाजार में इस भारी गिरावट के पीछे दो बड़ी वजह थीं। पहली अमेरिकी राष्ट्रपति डोनाल्ड ट्रंप की ओर से अमेजन को लेकर किए गए ट्वीट जिसमें यह कहा गया है कि अमेजन अमेरिका के डाक विभाग का गलत इस्तेमाल कर रहा है। इसके बाद अमेजन पर किसी कड़ी कार्रवाई की आशंका गहरा गई और अमेजन समेत तमाम टेक्नोलॉजी कंपनयों के स्टॉक टूट गए। अमेजन का शेयर 2.3 फीसद टूट गया। वहीं फेसबुक 2.8 फीसद, नेटफ्लिक 5 फीसद और एल्फावेट का शेयर 2.4 फीसद की गिरावट के साथ बंद हुए। </p> 
 
 
<p data-translation="<span>反対に、米国から課された輸入関税に対応して、中国は米国から輸入された124の製品を課した。この2つの理由により、米国市場の減少が見られました。米国市場は金曜日に閉鎖された。</span>">वहीं दूसरी ओर अमेरिकी की ओर से लगाए गए इम्पोर्ट टैरिफ के पलटवार में चीन ने अमेरिका से आयात होने वाले 124 उत्पादों टैक्स लगा दिया। इन दो वजहों से अमेरिकी बाजार में गिरावट देखने को मिल। शुक्रवार को अमेरिकी बाजार बंद थे।</p> 
 
<p data-translation="<span>米国市場における落ち込みの影響は、今日のアジア市場で見られます。シンガポール・ニフティは10200で50ポイント以上の弱さの水準に近い取引をしています。このような状況では、インド株式市場の始まりが鈍化することが予想されます。月曜日のセッションでは、インドの株式市場は一日の最高水準近くで閉鎖されていたと言いましょう。Sensexは33255で286ポイント上昇し、Niftyは9811ポイントで10211レベルで終了した。</span>">अमेरिकी बाजार में गिरावट का असर ही आज एशियाई बाजारों में देखने को मिल रहा है। सिंगापुर निफ्टी 50 अंक से ज्यादा की कमजोरी के स्तर 10200 के करीब कारोबार कर रहा है। ऐसे में आज भारतीय शेयर बाजार की शुरुआत भी गिरावट के होने की पूरी आशंका है। आपको बता दें कि सोमवार के सत्र में भारतीय शेयर बाजार दिन के उच्चतम स्तर के पास बंद हुए थे। सेंसेक्स 286 अंक चढ़कर 33255 के स्तर पर और निफ्टी 98 अंक की मजबूती के साथ 10211 के स्तर पर बंद हुआ था। </p> 
 
 
<p data-translation="<span>専門家は、市場が弱さから始まるかもしれないと信じているが、下位レベルからは市場が回復するだろう。インドの株式市場は国際市場の崩壊に伴い開かれるだろうが、その後も国内市場は引き金になるだろう。</span>">एक्सपर्ट मानते हैं कि बाजार में की शुरुआत कमजोरी के साथ हो सकती है लेकिन निचले स्तर से बाजार में रिकवरी देखने को मिलेगी को मिलेगी। भारतीय शेयर बाजार अंतरराष्ट्रीय बाजार के असर से गिरावट के साथ खुलेंगे जरूर लेकिन इसके बाद घरेलू बाजार के ट्रिगर पर ट्रेड करते दिखेंगे।</p> 
<p data-translation="<span>大きな国内トリガー</span>">बड़े घरेलू ट्रिगर</p> 
<p data-translation="<span>•国内市場のRBIから、銀行は今後4四半期に債券市場でMTMの損失を分配するように指示されており、このニュースは今日ルピーと政府の銀行株で見ることができます。</span>">• घरेलू बाजार में आरबीआई की ओर से बैंकों को बॉण्ड मार्केट में हुए एमटूएम नुकसान को अगली चार तिमाहियों में बांटने का निर्देशन दिया गया है, इस खबर से आज रुपए और सरकारी बैंकिंग शेयरों में बढ़त देखने को मिल सकती है। </p> 
<p data-translation="<span>•原油価格は、米国とイランの間の緊張のために2ドル以上下落した。これは市場にとって肯定的である。</span>">• अमेरिका और इरान के बीच तनाव कम होने की खबर से क्रूड ऑयल की कीमतों में भी 2 डॉलर से ज्यादा की गिरावट आई है जो बाजार के लिए सकारात्मक है। </p> 
<p data-translation="<span>•月曜日、良好な機関投資家が市場で買い物をしています。これが続くならば、市場はより低い水準の回復を見込むでしょう。</span>">• सोमवार को घरेलू संस्थागत निवेशकों की ओर से बाजार में अच्छी खरीदारी देखने को मिली है। यह जारी रही तो बाजार में निचले स्तर से रिकवरी दिखेगी।</p> 
<p data-translation="<span>•コアセクターの成長率は2月に5.3％だった。市場は今日もこのニュースに反応します。</span>">• फरवरी में कोर सेक्टर की ग्रोथ 5.3 फीसद रही है। इस खबर पर भी आज बाजार रिएक्ट करेगा। </p> 
 
<p data-translation="<span><span id=&quot;_0&quot;>ことで</span> <span id=&quot;_1&quot;>Shubham</span> <span id=&quot;_2&quot;>Shankdhar</span>
</span>"><span id="_0" data-translation="ことで">By</span> <span id="_1" data-translation="Shubham">Shubham</span> <span id="_2" data-translation="Shankdhar">Shankdhar</span>
</p>
</div></div>