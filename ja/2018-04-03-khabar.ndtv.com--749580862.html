<div id="readability-page-1" class="page"><h3 class="title" data-translation="<span>金銭的な見直しで金利引き下げの可能性</span>">मौद्रिक समीक्षा में ब्याज दरों में कटौती की संभावना नहीं</h3><div itemprop="articleBody"><b>नई दिल्ली: </b>भारतीय रिजर्व बैंक द्वारा 2018-19 की पहली मौद्रिक समीक्षा बैठक में ब्याज दरों में बदलाव करने की संभावना कम है. माना जा रहा है कि केंद्रीय बैंक उद्योग के दबाव में नहीं आएगा. इसकी वजह यह है कि कच्चे तेल के दाम चढ़ रहे हैं, जिसके चलते ब्याज दरों में कटौती की गुंजाइश नहीं है. गौरतलब है कि यह आम बजट के बाद पहली मौद्रिक समीक्षा होगी. रिजर्व बैंक गवर्नर उर्जित पटेल की अगुवाई वाली छह सदस्यीय मौद्रिक नीति समिति( एमपीसी) की द्विमासिक मौद्रिक समीक्षा बैठक 4-5 अप्रैल को होनी है. खुदरा मुद्रास्फीति में कमी और वृद्धि को रफ्तार देने की जरूरत की वजह से केंद्रीय बैंक पर नीतिगत दरों में कटौती का दबाव है.<p data-translation="<span>また、大学の誰も「反国家」として沈黙すべきではありません.Rajanは、政策金利が削減される可能性が低いため、世界的に金利を引き上げています。先月、米中央銀行連邦準備理事会（FRB）は金利を0.25％引き上げ、2018年に2倍の利上げを行うことを示した。業界委員会FICCIは金融政策のソフトトレンドを提唱している。FICCIは、今や経済は改善していると述べているが、成長の水準をさらに高める必要がある。製造面を改善し、投資サイクルを改善する必要があります。</span>">
यह भी पढ़ें:&nbsp;विश्वविद्यालयों में किसी को भी ‘राष्ट्र विरोधी’ बताकर चुप नहीं कराया जाए : राजन
वैश्विक स्तर पर ब्याज दरों में बढ़ोतरी हो रही है जिसके मद्देनजर इस बात की संभावना कम ही है कि यहां नीतिगत दरों में कटौती की जाए. पिछले महीने अमेरिकी केंद्रीय बैंक फेडरल रिजर्व ने ब्याज दरों में0.25 प्रतिशत की वृद्धि करते हुए संकेत दिया है कि 2018 में वह दो बार और ब्याज दरें बढ़ाएगा. उद्योग मंडल फिक्की ने मौद्रिक नीति में नरम रुख की वकालत की है. फिक्की का कहना है कि अर्थव्यवस्था में सुधार अब दिखने लगा है, लेकिन वृद्धि के स्तर को और बढ़ाने की जरूरत है. विनिर्माण के मोर्चे पर सुधार की जरूरत है, जिससे निवेश चक्र भी सुधर सके.</p><p data-translation="<span>また、旧RBIガバナーRaghuram Rajanがオープンしました。なぜTwitterには存在しませんか？</span>">
यह भी पढ़ें:&nbsp;आरबीआई के पूर्व गवर्नर रघुराम राजन ने खोला राज, ट्विटर पर क्यों नहीं हैं मौजूद?</p><p data-translation="<span>Kotak Mahindra生命のKunal Shah財務長官は、通貨政策委員会が2018-19年にインフレの5％に向かって動くことについて言及すると述べた。バンク・オブ・アメリカ・メリルリンチ（BofAML）も同じ意見を述べた。しかし、モンスーンが有利なままであれば、中央銀行は8月の見直しで金利を引き下げることができると述べた。別の業界団体であるAssochamは、RBIが金利を引き下げる範囲はほとんどなく、見積もりが変わらないと述べた。現在、レポレートは6％、リバースレポレートは5.75％です。（入力言語から）</span>">
कोटक महिंद्रा लाइफ इंश्योरेंस के कोष प्रबंधक कुणाल शाह ने कहा कि मौद्रिक नीति समिति 2018-19 में मुद्रास्फीति के पांच प्रतिशत की ओर बढ़ने का उल्लेख करेगी. वहीं बैंक आफ अमेरिका मेरिल लिंच( बोफाएमएल) ने भी यही राय जताई है. हालांकि, उसने कहा कि यदि मानसून अनुकूल रहता है, तो अगस्त समीक्षा में केंद्रीय बैंक ब्याज दरों में कटौती कर सकता है. एक अन्य उद्योग मंडल एसोचैम ने कहा कि रिजर्व बैंक के पास ब्याज दरों में कटौती की काफी कम गुंजाइश है ऐसे में हमारा अनुमान है कि इसमें बदलाव नहीं होगा. फिलहाल रेपो दर 6 प्रतिशत और रिवर्स रेपो दर5.75 प्रतिशत पर है. (इनपुट भाषा से)&nbsp;</p></div></div>