<div id="readability-page-1" class="page"><h3 class="title" data-translation="<span>بعد يوم من إغلاق الهند ، أعمال العنف المشتعلة في راجستان ، أطلق الحشدون النار على منزل اثنين من قادة داليت</span>">भारत बंद के एक दिन बाद राजस्थान में भड़की हिंसा, भीड़ ने 2 दलित नेताओं के घर में लगाई आग</h3><div><div id="story_pic"><div><img alt="भारत बंद के एक दिन बाद राजस्थान में भड़की हिंसा, भीड़ ने 2 दलित नेताओं के घर में लगाई आग" src="https://i.ndtvimg.com/i/2018-04/bharatbandh_650x400_41522763797.jpg"></div><p data-translation="<span>وفرض حظر التجول في المنطقة بعد حادث الحرق.</span>">आगजनी की घटना के बाद इलाके में कर्फ्यू लगा दिया गया है.</p></div></div><div itemprop="articleBody"><b>जयपुर: </b>राजस्थान के करौली जिले के हिंडौन कस्बे में उग्र भीड़ द्वारा विधायक और पूर्व विधायक के घर आगजनी की घटना के बाद कस्बे में कर्फ्यू लगा दिया गया. ये दोनों दलित समाज से आते हैं. करौली जिला कलेक्टर अभिमन्यु कुमार ने बताया कि लगभग 5 हजार लोगों की उग्र भीड़ ने वर्तमान भाजपा विधायक राजकुमारी जाटव और कांग्रेस के पूर्व विधायक भरोसी लाल जाटव के घर में आग लगा दी. उन्होंने बताया कि कस्बे में पथराव और आगजनी की घटनाओं के बाद से सुबह से ही स्थिति तनावपूर्ण थी.विधायक और पूर्व विधायक के घर में आगजनी की घटना के बाद बुधवार सुबह तक के लिए कस्बे में कर्फ्यू लगा दिया गया है.<p data-translation="<span>اقرأ أيضا: BJP MLA غوبال بارمار أغلقت أيضا المحلات التي شوهدت خلال 'Bharat bandh'</span>">
यह भी पढ़ें :&nbsp;'भारत बंद' के दौरान बीजेपी विधायक गोपाल परमार भी दिखे दुकानें बंद कराते</p><p data-translation="<span>يقوم المدير العام إضافي من الشرطة (القانون والنظام) مسيرات في مجلس التجارة وقالت عالية الطبقي-ريدي NR اليوم Hindun مدينة وحاولوا الدخول إلى SC وST يهيمن المجال. قال ذلك لنهب الحشد ، والشرطة lathicharged ، وغادر قذائف الغاز المسيل للدموع والرصاص المطاطي.<span id=&quot;_0&quot;>فيديو</span>: بيان راجناث سينغ حول العنف والموت أثناء إغلاق الهند</span>">
अतिरिक्त पुलिस महानिदेशक (कानून व्यवस्था) एनआर के रेड्डी ने बताया कि व्यापार मंडल और उच्च जाति के लोगों ने आज हिंडौन सिटी में जुलूस निकालकर प्रदर्शन किया और अनुसूचित जाति और अनुसूचित जनजाति बाहुल्य क्षेत्र में प्रवेश करने का प्रयास किया. उन्होंने बताया कि भीड़ को तीतर-बितर करने के लिए पुलिस ने लाठीचार्ज किया, आंसू गैस के गोले छोडे़ और रबड़ की गोलियां चलाईं.<span id="_0" data-translation="فيديو">VIDEO</span> :&nbsp;भारत बंद के दौरान हिंसा और मौत पर राजनाथ सिंह का बयान</p><p data-translation="<span>وقال حوالي 40 شخصا بعد وقوع الحادث الحرق والحجر رشقوا اعتقلوا Karauli مراقب أنيل الشرطة مقنعة. جرحى في أعمال عنف خلال الماضي استدعاء يقوم بها المنظمات داليت كانت اثنين وعدد الاشخاص الذين قتلوا في هذه الحلقة، وكذلك وفاة 11.</span>">करौली पुलिस अधीक्षक अनिल कायल ने बताया कि आगजनी और पथराव की घटना के बाद लगभग 40 लोगों को हिरासत में लिया गया है.&nbsp;दलित संगठनों द्वारा कल आहूत प्रदर्शन के दौरान हिंसा में घायल दो और लोगों की मौत के साथ ही इस प्रकरण में मारे जाने वाले लोगों की संख्या बढ़कर11 हो गयी है.&nbsp;</p><p data-translation="<span>(مدخلات: لغة)</span>">(इनपुट : भाषा)</p><p data-translation="<span></span>"></p><p data-translation="<span></span>"></p></div></div>