<div id="readability-page-1" class="page"><h3 class="title" data-translation="<span>لن يتمكن نواب NDA من دفع أجورهم للجزء المعطل من جلسة الميزانية: Ananth Kumar</span>">बजट सत्र के बाधित हिस्से के लिए अपना वेतन नही लेंगे एनडीए सांसद: अनंत कुमार</h3><div itemprop="articleBody"><b>नई दिल्ली: </b>केंद्र सरकार के अनुसार बजट सत्र के बाधित हिस्से के लिए एनडीए के सांसद वेतन नहीं लेंगे. केन्द्रीय संसदीय मंत्री अनंत कुमार ने बुधवार को कहा कि एनडीए के सासंद वर्तमान बजट सत्र के उन 23 दिनों का वेतन नही लेंगे जब कांग्रेस और अन्य राजनीतिक दलों के विरोध प्रदर्शन के कारण संसद की कार्यवाही नहीं चल सकी. कुमार ने संसद के दोनों सदनों में हंगामे के लिए कांग्रेस को जिम्मेदार ठहराया और कहा कि वह‘लोकतंत्र विरोधी’ राजनीति कर रही है. संसदीय कार्य मंत्री ने कहा कि कांग्रेस ने महत्वपूर्ण विधेयकों को पारित होने से रोका जो करदाताओं के धन की‘आपराधिक क्षति’ है. उन्होंने कहा कि एनडीए के सांसद सत्र के बाधित हिस्से के लिए अपना वेतन नही लेंगे. सत्र शुक्रवार को समाप्त हो रहा है.<p data-translation="<span>اقرأ أيضاً: لجنة الأجر السابع: لقد قيل في البرلمان عن الحد الأدنى للأجور من الحكومة أنه بقي يومين فقط في المرحلة الثانية من دورة الموازنة وبسبب الاضطراب لا يوجد عمل في اليوم العشرين في لوك سابها اليوم. حدث. بسبب تحريض أعضاء AIADMK على الطلب لتشكيل مجلس إدارة المياه في Kaveri ، ظلت ساعة السؤال في البيت وفي وقت الصفر ، لم يتم القيام بأي عمل كما في الأيام السابقة. بعد التأجيل لمرة واحدة ، بدأ اجتماع مجلس النواب في الساعة 12 ظهرا ، وجاء إلى ختام أسان ، أعضاء AIADMK ، وبدأت في الصراخ هتافات ضد مطالب مجلس إدارة Cauvery.</span>">
यह भी पढ़ें:&nbsp;सातवां वेतन आयोग : सरकार की ओर से न्यूनतम वेतनमान पर संसद में दिया गया यह बयान
गौरतलब है कि बजट सत्र के दूसरे चरण में केवल दो दिन शेष रह गए हैं और हंगामे के कारण लोकसभा में आज 20वें दिन भी कोई कामकाज नहीं हुआ. कावेरी जल प्रबंधन बोर्ड के गठन की मांग पर अन्नाद्रमुक सदस्यों के हंगामे के कारण सदन में आज भी प्रश्नकाल नहीं चला और शून्यकाल में भी पिछले दिनों की तरह कोई कामकाज नहीं हो सका. एक बार के स्थगन के बाद दोपहर 12 बजे सदन की बैठक शुरू हुई तो अन्नाद्रमुक के सदस्य आसन के समीप आकर कावेरी प्रबंधन बोर्ड की मांग को लेकर जोरदार नारेबाजी करने लगे.</p><p data-translation="<span>اقرأ أيضا: تأجلت إجراءات لوك سابها حتى غد حتى جدل Cauvery</span>">
यह भी पढ़ें:&nbsp;कावेरी विवाद पर हंगामे के बीच लोकसभा की कार्यवाही कल तक के लिए स्थगित</p><p data-translation="<span>وضعت لوك سابها رئيسة سوميترا ماهاجان الأوراق المطلوبة على أرضية المنزل وذكر بعض أعضاء أحزاب المعارضة الإشعار المقدم لحركة حجب الثقة عن الحكومة. وكما حدث في الماضي ، فقد أعرب عن عجزه عن بدء مناقشة بشأن اقتراح عدم الثقة وحث أعضاء منظمة AIADMK على الذهاب إلى أماكنهم.</span>">
लोकसभाध्यक्ष सुमित्रा महाजन ने आवश्यक कागजात सदन के पटल पर रखवाए और विपक्षी दलों के कुछ सदस्यों द्वारा सरकार के खिलाफ अविश्वास प्रस्ताव के लिए दिये गए नोटिस का उल्लेख किया. उन्होंने पिछले दिनों की तरह ही हंगामे के बीच अविश्वास प्रस्ताव पर चर्चा शुरू कराने में असमर्थता जताई और अन्नाद्रमुक के सदस्यों से अपने स्थानों पर जाने का आग्रह किया.</p><p data-translation="<span><span id=&quot;_0&quot;>فيديو</span>: التخبط على امتحان SSC</span>"><span id="_0" data-translation="فيديو">VIDEO</span>: एसएससी परीक्षा को लेकर हंगामा.</p><p data-translation="<span>وفي الوقت نفسه ، وقف أعضاء الكونغرس ومؤشر أسعار المستهلكين (M) و NCP و RJD وما إلى ذلك في أماكنهم (من لغة الإدخال)</span>">
इस दौरान कांग्रेस, माकपा, राकांपा और राजद आदि दलों के सदस्य अपने स्थानों पर खड़े हो गए.(इनपुट भाषा से)</p></div></div>