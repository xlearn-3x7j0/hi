<div id="readability-page-1" class="page"><h3 class="title" data-translation="<span>أداء داليت: اتهمت الشرطة<span id=&quot;_0&quot;>UP</span>ماياواتي من مظاهرة العنيف من lamaker من داليت</span>">दलित प्रदर्शन: <span id="_0" data-translation="UP">UP</span> पुलिस  ने मायावती के लॉमेकर पर लगाया दलितों के हिंसक प्रदर्शन का आरोप</h3><div><div id="story_pic"><div><img alt="दलित प्रदर्शन: UP पुलिस  ने मायावती के लॉमेकर पर लगाया दलितों के हिंसक प्रदर्शन का आरोप" src="https://i.ndtvimg.com/i/2018-04/yogesh-verma-bsp-twitter_650x400_51522684552.jpg"></div><p data-translation="<span>في المظاهرة العنيفة في UP ، فقد شخصان أرواحهم ، بينما أصيب 75 آخرون.</span>">यूपी में हुए हिंसक प्रदर्शन में दो लोगों की जान चली गई, जबकि 75 लोग घायल हो गए.</p></div></div><div itemprop="articleBody"><b>लखनऊ: </b>यूपी पुलिस ने सोमवार को दलितों समूहों द्वारा किए गए प्रदर्शन का आरोप बसपा सुप्रीमो मायावती की पार्टी के एक लॉमेकर पर लगाया है. यूपी में दलित समूह द्वारा किए गए हिंसक प्रदर्शन में दो लोगों की जान चली गई, जबकि 75 लोग घायल हो गए. &nbsp;इस संबंध में राज्य विधानसभा में मेरठ के हस्तिनापुर का प्रतिनिधित्व करने वाले योगेश वर्मा को हिरासत में लिया गया है. मेरठ के एक वरिष्ठ पुलिस अधिकारी मंजिल सैनी ने कहा कि योगेश वर्मा हिंसा का मुख्य षड्यंत्रकारी है.यूपी में मेरठ उन प्रमुख शहरों में से एक था, जहां हिंसा हुई थी. उत्तर प्रदेश में प्रदर्शनकारियों की पुलिस के साथ &nbsp;भी जमकर झड़प हुई. इस हिंसा में दो लोगों की मौत भी हो गई. मेरठ और मुजफ्फरपुर में एक-एक व्यक्ति की मौत की खबर आई. वहीं, इस हिंसा में कम से कम 45 पुलिसकर्मी घायल हो गए. सरकार ने 200 रैपिड एक्शन फोर्स कर्मियों को मेरठ भेजा. साथ ही पुलिस फोर्स को आगरा और हापुर भी भेजा गया.<p data-translation="<span>اقرأ أيضًا: العنف في العديد من الولايات أثناء إغلاق الداليت في الهند ؛ في وفاة 9 أشخاص ، الآلاف من الوفيات أثناء الاحتجاز ، قالت سايني إن رئيس الوزراء يوغي أديتياناث قد أعفى للشرطة للتعامل مع المتظاهرين. تم اعتقال ما يقرب من 200 شخص متورطين في هذا العنف وتم حجزهم بموجب قانون الأمن القومي. يوجيش فيرما أيضا من بين 200 شخص تم اعتقالهم. هناك العديد من الحالات المسجلة في يوغيش فيرما ، والتي تشمل حالات محاولة القتل ونشر العنف.</span>">
यह भी पढ़ें:&nbsp;दलितों के भारत बंद के दौरान कई राज्यों में हिंसा; 9 लोगों की मौत, हजारों हिरासत में
मंजिल सैनी ने कहा कि मुख्यमंत्री योगी आदित्यनाथ ने प्रदर्शनकारियों को संभालने के लिए पुलिस को खुली छूट दी हुई थी. इस हिंसा में शामिल करीब 200 लोगों को हिरासत में लिया गया है और उन पर नेशनल सिक्योरिटी एक्ट के तहत मुकदमा दर्ज किया गया है. योगेश वर्मा भी उन 200 लोगों में शामिल है, जिन्हें हिरासत में लिया गया है. योगेश वर्मा पर कई मुकदमे दर्ज है, जिनमें हत्या की कोशिश से लेकर हिंसा फैलाने के मामले शामिल हैं.</p><p data-translation="<span>اقرأ أيضا: هل المحكمة العليا لم تضعف قانون SC / ST؟</span>">
यह भी पढ़ें:&nbsp;क्‍या सुप्रीम कोर्ट ने एससी/एसटी एक्‍ट को कमजोर नहीं किया है?</p><p data-translation="<span>وفي وقت سابق، BSP الاعلى ماياواتي بالطبقات الاجتماعية (SC) والقبائل (ST) (منع الأعمال الوحشية) زعم ضعف الدعم اتهم أعرب حزبه احتجاجا على قرار المحكمة العليا بأن العنف بعض الاوغاد تسبب الالتهاب مما تسبب في ضرر للحياة والممتلكات.</span>">
इससे पहले बसपा प्रमुख मायावती ने अनुसूचित जाति (एससी) एवं अनुसूचित जनजाति (एसटी) (अत्याचार निवारण) अधिनियम को कथित रूप से शिथिल करने के उच्चतम न्यायालय के आदेश के खिलाफ प्रदर्शन को अपनी पार्टी का समर्थन जताते आरोप लगाया कि कुछ असामाजिक तत्वों ने हिंसा भड़कायी जिससे जान एवं माल की क्षति हुई.</p><p data-translation="<span><span id=&quot;_1&quot;>فيديو</span>: رئيس الوزراء: هل المحكمة العليا لم تضعف قانون<span id=&quot;_2&quot;>SC / ST</span>؟ وقالت أيضا إن القضية كانت نتيجة لموقف مخيب للآمال للحكومة نارندرا مودي في المحكمة العليا في Faslaadalt جرا. وطالب أيضا إجراءات ضد من يزعم أنهم بالتحريض على العنف، قائلا إن حكومات الولايات ينبغي أن تكفل معارضة أمر المحكمة العليا أن لا يزعج الناس الأبرياء.</span>"><span id="_1" data-translation="فيديو">VIDEO</span>: प्राइम टाइम : क्‍या सुप्रीम कोर्ट ने <span id="_2" data-translation="SC / ST">SC/ST</span> एक्‍ट को कमजोर नहीं किया है? मायावती ने यह भी कहा था कि मुद्दे पर उच्चतम न्यायालय का फैसलाअदालत में नरेंद्र मोदी सरकार के निराशाजनक रवैये का परिणाम था. उन्होंने कथित रूप से हिंसा भड़काने वालों के खिलाफ कार्रवाई की मांग करते हुए कहा कि राज्य सरकारों को यह सुनिश्चित करना चाहिए कि उच्चतम न्यायालय के आदेश का विरोध कर रहे बेगुनाह लोगों को परेशान नहीं किया जाए.</p></div></div>