<div id="readability-page-1" class="page"><h3 class="title" data-translation="<span>لم تكافئ أي حكومة بابا صاحب أمبيدكار بقدر ما فعلت حكومتنا: PM Modi</span>">किसी सरकार ने बाबा साहब अंबेडकर का उतना सम्मान नहीं किया, जितना हमारी सरकार ने किया: पीएम मोदी</h3><div><div id="story_pic"><div><img alt="किसी सरकार ने बाबा साहब अंबेडकर का उतना सम्मान नहीं किया, जितना हमारी सरकार ने किया: पीएम मोदी" src="https://i.ndtvimg.com/i/2018-04/pm-narendra-modi_650x400_81522833344.jpg"></div><p data-translation="<span>PM مود يفتتح مبنى ملحق المحكمة الغربية المتصلة بيوت النبلاء</span>">पीएम मोदी ने सांसदों के हॉस्टल से जुड़े वेस्टर्न कोर्ट एनेक्सी भवन का उद्घाटन किया</p></div></div><div itemprop="articleBody"><b>नई दिल्ली: </b>बाबा साहब भीमराव अंबेडकर की विरासत का राजनीतिकरण करने के लिये राजनीतिक दलों पर निशाना साधते हुए प्रधानमंत्री नरेन्द्र मोदी ने बुधवार को कहा कि उनकी सरकार ने बाबा साहब का सम्मान बढ़ाने का जितना कार्य किया, उतना किसी दूसरी सरकार ने नहीं किया.<p data-translation="<span>وقال رئيس الوزراء أنه من خلال تنفيذ العديد من المشاريع في ذكرى Babasaheb ، أعطت حكومتنا لهم المكان المناسب. وقال إن بابا صاحب ينفس الأخير في منزل يقع على طريق 26 آيلبور ، فإنه سيكون مكرسا للأمة عشية أمبيدكار جايانتي.</span>">
प्रधानमंत्री ने कहा कि बाबा साहब की याद में अनेक परियोजनाओं को पूरा करके हमारी सरकार ने उन्हें उचित स्थान दिलाया. उन्होंने कहा कि 26 अलीपुर रोड स्थित जिस मकान में बाबा साहब ने अंतिम सांस ली, उसे अंबेडकर जयंती की पूर्व संध्या पर राष्ट्र को समर्पित किया जायेगा.</p><p data-translation="<span>بعد افتتاح مبنى الملحق بالمحكمة الغربية المرتبط بمساكن النواب ، قال مودي إن الناس استخدموا اسم أمبيدكار لتحقيق ميزة سياسية. وقال إن حكومته أكملت مركز أمبيدكار الدولي ، الذي كان يعتبر عندما كانت حكومة أتال بيهاري فاجبايي في المركز. وقال مودي إن حكومة UPA السابقة لم تقم بهذا المشروع منذ سنوات. جاء هذا التصريح لرئيس الوزراء في وقت شهد فيه قرار المحكمة العليا بشأن قانون منع الجرائم المرتكبة ضد SC-ST احتجاجات ضخمة في أجزاء كثيرة من البلاد خلال الجولة.</span>">
सांसदों के हॉस्टल से जुड़े वेस्टर्न कोर्ट एनेक्सी भवन का उद्घाटन करने के बाद मोदी ने कहा कि लोगों ने अंबेडकर के नाम का राजनीतिक फायदे के लिये इस्तेमाल किया. उन्होंने कहा कि उनकी सरकार ने अंबेडकर अंतरराष्ट्रीय केंद्र को पूरा किया जिसका विचार उस समय किया गया था जब केंद्र में अटल बिहारी वाजपेयी की सरकार थी.
मोदी ने कहा कि पूर्ववर्ती संप्रग सरकार ने वर्षों तक इस परियोजना को नहीं आगे बढ़ाया. प्रधानमंत्री का यह बयान ऐसे समय में आया है जब एससी-एसटी अत्याचार निवारक कानून पर उच्चतम न्यायालय के फैसले को लेकर भारत बंद के दौरान देश के कई हिस्सों में भारी विरोध प्रदर्शन देखने को मिला.</p></div></div>