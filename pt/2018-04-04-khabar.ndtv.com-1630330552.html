<div id="readability-page-1" class="page"><h3 class="title" data-translation="<span>As alegações de Chandrababu Naidu sobre quem ele não vai acreditar: BJP</span>">चंद्रबाबू नायडू के आरोप ऐसे जिन पर कोई विश्वास नहीं करेगा : भाजपा</h3><div><div id="story_pic"><div><img alt="चंद्रबाबू नायडू के आरोप ऐसे जिन पर कोई विश्वास नहीं करेगा : भाजपा" src="https://i.ndtvimg.com/i/2018-04/chandrababu-naidu-650_650x400_61522845566.jpg"></div><p data-translation="<span>N Chandrababu Naidu (foto de arquivo)</span>">एन चंद्रबाबू नायडू (फाइल फोटो)</p></div></div><div itemprop="articleBody"><b>नई दिल्ली: </b><a href="https://khabar.ndtv.com/news/india/rajasthan-news-in-hindi-disillusioned-with-this-bjp-leader-and-former-ministers-politics-now-the-ele-1832453" target="_blank">भाजपा </a>ने आंध्र प्रदेश के मुख्यमंत्री एन चंद्रबाबू नायडू के केंद्र सरकार पर लगाए आरोपों को बुधवार को खारिज किया और कहा कि इनमें कोई गंभीरता नहीं है. उन्होंने कहा कि ये आरोप ऐसे हैं जिन पर कोई विश्वास नहीं करेगा. भाजपा ने राज्य में केंद्र की कुछ परियोजनाओं का जिक्र किया और उनके माध्यम से वहां विकास के प्रति अपनी प्रतिबद्धता जताने का प्रयास किया. <a href="https://khabar.ndtv.com/news/delhi/mla-om-prakash-sharma-assaulting-case-one-granted-bail-and-2-others-sent-to-judicial-custody-1832052" target="_blank">तेलगू देशम पार्टी</a> के प्रमुख नायडू ने इसके बाद तुरंत आरोप लगाया कि केंद्र उन पर कीचड़ उछालने और उनकी विश्वसनीयता को नुकसान पहुंचने की कोशिश कर रहा है. इसके बाद, नायडू के आरोपों का जवाब देने के लिए भाजपा ने केंद्रीय मंत्री प्रकाश जावड़ेकर को मैदान में उतारा.<p data-translation="<span>Dizia: rasgando Yadav Falou I cobrado do governo para desafiar alguns que eu trouxe a acusação Javadekar BJP chefe Hari Babu e porta-voz do partido e membro do Rajya Sabha Jiviel 'cobrado Naidu com Narasimha Rao balcão para . Recursos Humanos Ministro IIT, do Instituto Indiano de Petróleo e Energia, citou vários projetos, incluindo projetos relacionados a IITs e AIIMS, Polavaram citado projeto de trabalho do governo central e afirmou que seu governo está comprometido com o desenvolvimento de . Sobre as alegações de Naidu no centro, disse ele, não há gravidade e ninguém vai acreditar neles &quot;. Ele também rubbished a alegação Naidu que o BJP está se movendo mais perto de YSR Congresso.</span>">यह भी पढ़ें :&nbsp;तेजस्वी यादव बोले- मैं सरकार को चुनौती देता हूं कि मेरे ऊपर चार्जशीट लाए
जावड़ेकर ने प्रदेश भाजपा प्रमुख के हरि बाबू और पार्टी के प्रवक्ता तथा राज्यसभा सदस्य जीवीएल नरसिम्हा राव के साथ मिलकर नायडू पर ‘आरोप प्रत्यारोप’ करने का आरोप लगाया. मानव संसाधन मंत्री ने आईआईटी, इंडियन इंस्टीट्यूट ऑफ पेट्रोलियम ऐंड एनर्जी, आईआईटी और एम्स से जुड़ी परियोजनाओं समेत कई परियोजनाओं का हवाला दिया, पोलावरम परियोजना पर केंद्र सरकार के काम का भी हवाला दिया और दावा किया कि मोदी सरकार राज्य के विकास के प्रति प्रतिबद्ध है. केंद्र पर नायडू के आरोपों के बारे में उन्होंने कहा कि उनमें कोई गंभीरता नहीं है और उन पर ‘कोई विश्वास नहीं करेगा.’ उन्होंने नायडू के उस दावे को भी बकवास बताया कि भाजपा वाईएसआर कांग्रेस के करीब जा रही है.</p><p data-translation="<span><span id=&quot;_0&quot;>VÍDEO</span>: Missão de Chandrababu Naidu, 2019, aberto contra o<span id=&quot;_1&quot;>BJP</span></span>"><span id="_0" data-translation="VÍDEO">VIDEO</span> : चंद्रबाबू नायडू का मिशन 2019, <span id="_1" data-translation="BJP">BJP</span> के खिलाफ खोला मोर्चा​</p><p data-translation="<span>(Além do título, esta notícia não foi editada pela equipe do NDTV, foi publicada diretamente do feed do Syndicate.)</span>">(हेडलाइन के अलावा, इस खबर को एनडीटीवी टीम ने संपादित नहीं किया है, यह सिंडीकेट फीड से सीधे प्रकाशित की गई है।)</p></div></div>