<div id="readability-page-1" class="page"><h3 class="title" data-translation="<span>Desemprego aumenta devido a recrutamentos não regulares do governo - um post, mil reclamador</span>">नियमित सरकारी भर्तियां नहीं होने से बेरोजगार बढ़े- पद एक, दावेदार हजार</h3><section>
    <!-- start story page8 -->
    <article itemprop="articleBody">
     <ol itemscope="" itemtype="http://schema.org/BreadcrumbList"><li itemprop="itemListElement" itemscope="" itemtype="http://schema.org/ListItem" data-translation="<span>Home</span>">मुखपृष्ठ</li><li itemprop="itemListElement" itemscope="" itemtype="http://schema.org/ListItem" data-translation="<span>Educação</span>">एजुकेशन</li><li itemprop="itemListElement" itemscope="" itemtype="http://schema.org/ListItem" data-translation="<span>Desemprego aumenta devido a recrutamentos não regulares do governo - um post, mil reclamador</span>">नियमित सरकारी भर्तियां नहीं होने से बेरोजगार बढ़े- पद एक, दावेदार हजार</li></ol>      
      
      <span itemprop="description">राजस्थान में पिछले पांच साल से नियमित सरकारी नौकरियों की भर्तियां अटकने से शिक्षित बेरोजगारों की संख्या काफी बढ़ गई है। </span>
								<span itemprop="image" itemscope="" itemtype="https://schema.org/ImageObject">
					<meta itemprop="url" content="https://images.jansatta.com/2018/04/jobs759.jpg">
					<meta itemprop="width" content="759">
					<meta itemprop="height" content="422">
				</span>      <!-- date/ads holder -->
      <article>
        <div>
				<img alt="Author" src="https://0.gravatar.com/avatar/?s=100&amp;d=mm&amp;r=g 2x" srcset="https://0.gravatar.com/avatar/?s=100&amp;d=mm&amp;r=g 2x" height="50" width="50">
					
          <span itemprop="dateModified" content="2018-04-04T01:49:47+05:30">जयपुर | 						April 4, 2018 01:49 am</span>
        </div>
        
									
											
					       
      </article>
      <article>
			<section>
        <div>
				<img src="https://images.jansatta.com/2018/04/jobs759-620x400.jpg?w=680" title="नियमित सरकारी भर्तियां नहीं होने से बेरोजगार बढ़े- पद एक, दावेदार हजार"><p style="display: inline;" class="readability-styled" data-translation="<span>Imagem simbólica</span>">प्रतीकात्मक तस्वीर 				</p></div>
        
      </section>
        <div itemprop="description">
				<p data-translation="<span>No Rajastão, o recrutamento de empregos públicos regulares nos últimos cinco anos resultou em um aumento no número de desempregados com educação. O governo já retirou muitos recrutas depois de ver a eleição. Com isso, agora há uma luta dura entre os desempregados para cada post. As coisas tornaram-se tais que em muitos empregos, um se tornou mil candidatos para o cargo. No estado, nos últimos anos, o recrutamento ficou preso por muitas razões e, recentemente, no exame do policial, um grande número de gangues duplicadas o ocupou. Devido a tais circunstâncias, este grande teste foi cancelado. Devido à negligência do governo no estado, há um profundo ressentimento entre os jovens na ausência de qualquer recrutamento em departamentos governamentais, corporações, conselhos e outras instituições autônomas.</span>">राजस्थान में पिछले पांच साल से नियमित सरकारी नौकरियों की भर्तियां अटकने से शिक्षित बेरोजगारों की संख्या काफी बढ़ गई है। सरकार ने अब चुनाव नजदीक देख कर ढेरों भर्तियां निकाल दी&nbsp;हैं। इससे अब हर पद के लिए बेरोजगारों के बीच कड़ा मुकाबला हो गया है। हालात ऐसे हो गए हैं कि कई नौकरियों में तो एक पद के लिए एक हजार दावेदार हो गए हैं। प्रदेश में पिछले कुछ सालों से भर्तियां कई कारणों से अटकी पड़ी हैं तो हाल में पुलिस कांस्टेबल की परीक्षा में बड़े पैमाने पर नकल गिरोहों ने इस पर कब्जा जमा लिया। ऐसे हालात के कारण इस बड़ी परीक्षा को अब निरस्त कर दिया गया है। राज्य में सरकार की लापरवाही की वजह से सरकारी विभागों, निगम, बोर्ड और अन्य स्वायत्त संस्थानों में किसी तरह की भर्तियां नहीं होने से युवाओं में गहरी नाराजगी है।</p>
<p data-translation="<span>Agora, depois de encontrar a raiva dos jovens nas eleições, o governo começou a recriar os recrutamentos. Apesar disso, os jovens não têm esperança para isso. Eles dizem que devido ao medo da derrota eleitoral, o governo está removendo o recrutamento para atrair a juventude. Exames de recrutamento do governo se tornaram uma piada também. Recentemente, no exame do policial no estado, quando grandes casos de duplicação começaram a chegar, ele foi cancelado no meio. Através disso, cerca de oito mil policiais foram recrutados.</span>">चुनाव में युवाओं की नाराजगी को भांप कर ही अब सरकार ने भर्तियों की झड़ी लगा दी है। इसके बावजूद युवाओं को इससे कोई उम्मीद नहीं है। उनका कहना है कि चुनावी हार के डर के कारण सरकार अब युवाओं को लुभाने के लिए भर्तियां निकाल रही है। सरकार की भर्ती परीक्षाएं भी मजाक बन कर रह गई हैं। प्रदेश में हाल में पुलिस कांस्टेबल की परीक्षा में जब नकल के बड़े मामले पकड़ में आने लगे तो इसे बीच में ही निरस्त कर दिया गया। इसके जरिये करीब आठ हजार कांस्टेबल की भर्ती की जानी थी।</p>
<p data-translation="<span>O governo diz que agora 15 mil postes declarados novos e cerca de 7.500 Constable de antigamente serão examinados simultaneamente. Além disso, aumentou a preocupação com a juventude desempregada que se encontra nessa posição. Vai levar tempo mais uma vez, que pode durar cerca de um ano. Os cargos no mais alto departamento de educação e saúde estão vagos no estado. O governo nunca mostrou seriedade para recrutar professores e pessoal de enfermagem. Isso também resultou em mau estado de escolas do governo e hospitais do estado. O recrutamento de camponeses na assembléia de Rajasthan era muito popular. Havia cerca de mil jovens competidores por um peão nisso. Foram 18 mil pedidos para 18 posts de peon No Exame de Recrutamento de Polícia, que foi cancelado, havia uma competição entre 345 candidatos para o cargo.</span>">सरकार का कहना है कि अब नए घोषित किए गए 15 हजार पदों और पुराने करीब साढ़े सात हजार कांस्टेबल की एक साथ परीक्षा होगी। इससे भी इस पद की आस में बैठे बेरोजगार युवाओं में चिंता पनप गई है। इसमें फिर एक बार समय लगेगा जो करीब एक साल का हो सकता है। प्रदेश में सबसे ज्यादा शिक्षा और स्वास्थ विभाग में पद खाली हैं। सरकार ने शिक्षकों और नर्सिंग स्टाफ की भर्ती के लिए कभी गंभीरता ही नहीं दिखाई। इससे प्रदेश के सरकारी स्कूल और अस्पतालों की भी बुरी दशा हो गई। राजस्थान विधानसभा में चपरासी भर्ती तो खासी चर्चित रही। इसमें एक चपरासी के लिए करीब एक हजार युवा दावेदार थे। चपरासी के 18 पदों के लिए 18 हजार आवेदन आए थे। कांस्टेबल भर्ती परीक्षा जो अब निरस्त हो गई उसमें एक पद के लिए 345 अभ्यर्थियों के बीच मुकाबला होता।</p>
<p data-translation="<span>Da mesma forma, o confronto mais difícil aconteceu no estado para os trezentos postos do sub-inspetor da polícia de 2016. Havia mil candidatos para cada postagem. A pior condição é se tornar um professor. A Federação Integrada de Desemprego do Rajastão organizou repetidamente a agitação sobre a deterioração da situação do estado. O vice-presidente da União, Upen Yadav, diz que há uma longa fila de desempregados. Em comparação, o número de recrutas é insignificante. O governo, que tira as responsabilidades, não pode ser cumprido. A maioria dos recrutas está presa nos tribunais. O governo não demonstra seriedade neste assunto. Se o governo adota o processo de recrutamento continuamente, não existe tal situação no estado. A figura da competição também está aumentando devido a não ser recrutada continuamente.</span>">इसी तरह से सबसे कड़ा मुकाबला प्रदेश में सन 2016 पुलिस सब इंस्पेक्टर के तीन सौ पदों के लिए हुआ। इसमें हर एक पद के लिए एक हजार आवेदक थे। सबसे बुरी हालत तो शिक्षक बनने वालों की है।&nbsp; प्रदेश के बिगड़ती स्थिति को लेकर राजस्थान बेरोजगार एकीकृत महासंघ कई बार आंदोलन कर चुका है। संघ के प्रदेश अध्यक्ष उपेन यादव का कहना है कि बेरोजगारों की लंबी कतार है। इसके मुकाबले भर्तियों की संख्या नगण्य है। सरकार जो भर्तियां निकालती है वो पूरी हो ही नहीं पाती है। ज्यादातर भर्तियां अदालतों में अटकी हुई है। इस मामले में सरकार कोई गंभीरता भी नहीं दिखाती है। सरकार लगातार भर्ती प्रक्रिया अपनाती तो प्रदेश में ऐसे हालात नहीं होते। लगातार भर्तियां नहीं होने से ही अब प्रतिस्पर्धा का आंकड़ा भी बढ़ता जा रहा है।</p>
<p data-translation="<span>Girish Sharma, presidente da Associação de Professores Progressistas do Rajastão, diz que o governo não está cumprindo seus anúncios. Isso vai aumentar o número de desempregados. De acordo com os anúncios feitos pelo governo, é uma negligência grave não cumprir os recrutamentos a tempo. O governo fez muitos anúncios de recrutamento neste orçamento de tempo, cumprindo-os é um grande desafio para eles. Se o governo recebe recrutamento regular, coisas como hoje não estão lá.</span>">राजस्थान प्रगतिशील शिक्षक संघ के अध्यक्ष गिरीश शर्मा का कहना है कि सरकार अपनी घोषणाओं पर ही खरी नहीं उतर रही है। इससे ही बेरोजगारों की तादाद बढ़ती जा रही है। सरकार की तरफ से की गई घोषणाओं के अनुसार भर्तियों को समय पर पूरा नहीं करना ही गंभीर लापरवाही है। सरकार ने इस बार के बजट में भर्तियों की कई घोषणाएं कर दी हंै, उन्हें पूरा करना उसके लिए एक बडी चुनौती है। सरकार नियमित भर्तियां निकालती तो आज जैसे हालात नहीं होते।</p>
				<p data-translation="<span><span id=&quot;_0&quot;>Hindi</span> <span id=&quot;_1&quot;>Notícias</span>Atualização ligada e vistas constantemente para alcançar Connect na página Google Plus Facebook e Twitter lidar com nosso download<span id=&quot;_2&quot;>Hindi</span> <span id=&quot;_3&quot;>Notícias</span> <span id=&quot;_4&quot;>App</span></span>"><span id="_0" data-translation="Hindi">Hindi</span> <span id="_1" data-translation="Notícias">News</span> से जुड़े अपडेट और व्‍यूज लगातार हासिल करने के लिए हमारे साथ फेसबुक पेज और ट्विटर हैंडल के साथ गूगल प्लस पर जुड़ें और डाउनलोड करें <span id="_2" data-translation="Hindi">Hindi</span> <span id="_3" data-translation="Notícias">News</span> <span id="_4" data-translation="App">App</span></p>
							
          <!-- story tags -->
										<!--<div id="vuukle-emote"></div>-->
						
												
					
															
					
								<!-- E generator section -->
				
				<!-- End E-generator section -->
				
				<!-- Comment section -->
															
										        </div>
				
        <!-- relative story -->
				
        
				      </article>
    </article>
    <!-- end story page --> 
  </section></div>