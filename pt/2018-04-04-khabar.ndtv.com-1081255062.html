<div id="readability-page-1" class="page"><h3 class="title" data-translation="<span>Os deputados do NDA não poderão pagar os salários pela parte interrompida da sessão do orçamento: Ananth Kumar</span>">बजट सत्र के बाधित हिस्से के लिए अपना वेतन नही लेंगे एनडीए सांसद: अनंत कुमार</h3><div itemprop="articleBody"><b>नई दिल्ली: </b>केंद्र सरकार के अनुसार बजट सत्र के बाधित हिस्से के लिए एनडीए के सांसद वेतन नहीं लेंगे. केन्द्रीय संसदीय मंत्री अनंत कुमार ने बुधवार को कहा कि एनडीए के सासंद वर्तमान बजट सत्र के उन 23 दिनों का वेतन नही लेंगे जब कांग्रेस और अन्य राजनीतिक दलों के विरोध प्रदर्शन के कारण संसद की कार्यवाही नहीं चल सकी. कुमार ने संसद के दोनों सदनों में हंगामे के लिए कांग्रेस को जिम्मेदार ठहराया और कहा कि वह‘लोकतंत्र विरोधी’ राजनीति कर रही है. संसदीय कार्य मंत्री ने कहा कि कांग्रेस ने महत्वपूर्ण विधेयकों को पारित होने से रोका जो करदाताओं के धन की‘आपराधिक क्षति’ है. उन्होंने कहा कि एनडीए के सांसद सत्र के बाधित हिस्से के लिए अपना वेतन नही लेंगे. सत्र शुक्रवार को समाप्त हो रहा है.<p data-translation="<span>Leia também: Seventh Pay Comissão estava no Parlamento sobre o salário mínimo a partir do comunicado do governo observou que a sessão orçamental ter ficado apenas dois dias restantes na segunda etapa e hoje o dia 20 de qualquer negócio devido a interrupções no Lok Sabha Aconteceu Conselho de Gestão da Água Cauvery na Câmara hoje por causa do alvoroço os membros AIADMK exigiu formação não questionou e os últimos dias da zero hora não realizar qualquer negócio. Uma vez após a reunião adiamento tarde começou às 12 horas na Casa estava envolvido veementemente protestando sua visita Conselho de Administração Cauvery procurou junto do banco membro AIADMK.</span>">
यह भी पढ़ें:&nbsp;सातवां वेतन आयोग : सरकार की ओर से न्यूनतम वेतनमान पर संसद में दिया गया यह बयान
गौरतलब है कि बजट सत्र के दूसरे चरण में केवल दो दिन शेष रह गए हैं और हंगामे के कारण लोकसभा में आज 20वें दिन भी कोई कामकाज नहीं हुआ. कावेरी जल प्रबंधन बोर्ड के गठन की मांग पर अन्नाद्रमुक सदस्यों के हंगामे के कारण सदन में आज भी प्रश्नकाल नहीं चला और शून्यकाल में भी पिछले दिनों की तरह कोई कामकाज नहीं हो सका. एक बार के स्थगन के बाद दोपहर 12 बजे सदन की बैठक शुरू हुई तो अन्नाद्रमुक के सदस्य आसन के समीप आकर कावेरी प्रबंधन बोर्ड की मांग को लेकर जोरदार नारेबाजी करने लगे.</p><p data-translation="<span>Leia também: Lok Sabha processo adiado até amanhã até a disputa Cauvery</span>">
यह भी पढ़ें:&nbsp;कावेरी विवाद पर हंगामे के बीच लोकसभा की कार्यवाही कल तक के लिए स्थगित</p><p data-translation="<span>Lok Sabha Speaker Sumitra Mahajan colocou os papéis necessários no chão da casa e alguns membros dos partidos da oposição mencionaram o aviso dado para a moção de desconfiança contra o governo. Como no passado, ele expressou sua incapacidade de iniciar uma discussão sobre a moção de não-confiança e instou os membros da AIADMK a irem a seus lugares.</span>">
लोकसभाध्यक्ष सुमित्रा महाजन ने आवश्यक कागजात सदन के पटल पर रखवाए और विपक्षी दलों के कुछ सदस्यों द्वारा सरकार के खिलाफ अविश्वास प्रस्ताव के लिए दिये गए नोटिस का उल्लेख किया. उन्होंने पिछले दिनों की तरह ही हंगामे के बीच अविश्वास प्रस्ताव पर चर्चा शुरू कराने में असमर्थता जताई और अन्नाद्रमुक के सदस्यों से अपने स्थानों पर जाने का आग्रह किया.</p><p data-translation="<span><span id=&quot;_0&quot;>VÍDEO</span>: Comoção sobre o exame de SSC</span>"><span id="_0" data-translation="VÍDEO">VIDEO</span>: एसएससी परीक्षा को लेकर हंगामा.</p><p data-translation="<span>Enquanto isso, os membros do Congresso, CPI (M), NCP e RJD etc. estavam em seus lugares (a partir do idioma de entrada)</span>">
इस दौरान कांग्रेस, माकपा, राकांपा और राजद आदि दलों के सदस्य अपने स्थानों पर खड़े हो गए.(इनपुट भाषा से)</p></div></div>