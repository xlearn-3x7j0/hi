<div id="readability-page-1" class="page"><h3 class="title" data-translation="<span>Chiudi India: azione principale in Madhya Pradesh, 2 poliziotti hanno presentato un caso di omicidio di una persona</span>">भारत बंद: मध्य प्रदेश में बड़ी कार्रवाई, 2 पुलिसवालों पर एक व्यक्ति की हत्या का केस दर्ज</h3><div itemprop="articleBody"><b>भोपाल : </b><a href="https://khabar.ndtv.com/news/uttar-pradesh/up-police-say-mayawati-lawmaker-is-main-conspirator-in-dalit-protests-1831980" target="_blank">एससी/एसटी कानून</a> को कमजोर करने वाले सुप्रीम कोर्ट के फैसले के खिलाफ सोमवार को आहूत भारत बंद के दौरान मध्य प्रदेश के ग्वालियर, भिंड और चंबल जिलों में कई स्थानों पर भड़की हिंसा में सात लोगों की मौत हो गई और कई अन्य घायल हो गए. भिंड के मच्छंड में फायरिंग के मामले में दो पुलिसवालों के ख़िलाफ एफआईआर दर्ज की गई है. इन दोनों पुलिसवालों के खिलाफ आईपीसी की धारा 302 के तहत केस दर्ज किया है. यहां एक व्यक्ति की मौत हुई थी. वहीं आईजी ने कहा था कि पुलिस फ़ायरिंग में किसी की मौत नहीं हुई थी.<p data-translation="<span>10 morti in arresto in India: molte scuole e college chiusi oggi</span>">भारत बंद के दौरान 10 की मौत: कई स्‍कूल-कॉलेज आज बंद</p><p data-translation="<span>Dite che il primo ministro dello stato, Shivraj Singh Chauhan, ha fatto appello alla pace, mentre ha agito contro coloro che hanno rovinato l'atmosfera. In vista della violenza, il coprifuoco è stato installato in molte parti dello stato e il servizio Internet è stato sospeso. La maggior parte della violenza nello stato è stata osservata a Gwalior, Murray e Bhind. Lunedì, il collezionista di Gwalior Rahul Jain ha confermato la morte di tre persone nel distretto. Ha detto: &quot;Due persone sono morte nella città di Gwalior e una persona è stata uccisa durante una lotta reciproca nella città di Dabra&quot;.</span>">
आपको बता दें कि राज्य के मुख्यमंत्री शिवराज सिंह चौहान ने शांति की अपील करते हुए माहौल बिगाड़ने वालों के खिलाफ कार्रवाई का ऐलान किया था. हिंसा को देखते हुए राज्य के कई हिस्सों में कर्फ्यू लगा दिया गया है, और इंटरनेट सेवा निलंबित कर दी गई. राज्य में सर्वाधिक हिंसा ग्वालियर, मुरैना और भिंड में देखी गई.
सोमवार को ग्वालियर के कलेक्टर राहुल जैन ने जिले में तीन लोगों के मारे जाने की पुष्टि की थी. उन्होंने कहा, "दो लोगों की मौत ग्वालियर शहर में और एक व्यक्ति की मौत डबरा कस्बे में आपसी संघर्ष के दौरान हुई है."</p><p data-translation="<span>Jain ha chiarito che tutte e tre le morti sono avvenute in reciproco conflitto, in cui la polizia non ha alcun ruolo. Ha detto che 62 persone sono state ferite nel distretto, compreso il personale di sicurezza. I feriti sono stati ricoverati in ospedale, alcuni dei quali sono gravi</span>">
जैन से साफ किया कि तीनों मौतें आपसी संघर्ष में हुई है, जिसमें पुलिस की कोई भूमिका नहीं है. उन्होंने कहा कि जिले में कुल 62 लोग घायल भी हुए हैं, जिनमें सुरक्षाकर्मी भी शामिल हैं. घायलों को अस्पताल में भर्ती कराया गया है, जिनमें से कुछ की हालत गंभीर है</p><p data-translation="<span>Conoscere Qual è la legge<span id=&quot;_0&quot;>ST / SC</span>, perché sta accadendo nel paese così tanto putrefatto</span>">जानिए क्या है <span id="_0" data-translation="ST / SC">ST/SC</span> एक्ट, क्यों देश भर में हो रहा है इतना हंगामा</p><p data-translation="<span>L'ispettore generale della polizia della zona di Chambal (IG) Santosh Singh ha confermato l'uccisione di tre persone in uno scontro violento tra i due gruppi di Murena e Bhind. Ha detto: &quot;Altre due persone sono morte a Morena, a Murraya, ma la causa della morte non è ancora nota: il coprifuoco è stato imposto in cinque città di Murraya e Bhind, e la situazione è monitorata allo stesso modo. &quot;</span>">
चंबल क्षेत्र के पुलिस महानिरीक्षक (आईजी) संतोष सिंह ने मुरैना और भिंड में दो गुटों के बीच हिंसक झड़प में तीन लोगों के मारे जाने की पुष्टि की. उन्होंने बताया, "मुरैना में एक और भिंड में दो व्यक्तियों की मौत हुई है, लेकिन मौत के कारणों का पता अभी नहीं चल पाया है. मुरैना शहर और भिंड के पांच कस्बों में कर्फ्यू लागू है. हालात पर बराबर नजर रखी जा रही है."</p><p data-translation="<span>Secondo la polizia, dopo la violenta forma di protesta a Gwalior, il coprifuoco è stato imposto in tre stazioni di polizia: Tathipur, il tempio di Gola e Murar. Servizio Internet sospeso. Ci sono notizie di sovversione e incendi in un gran numero di veicoli in queste aree.</span>">
पुलिस के अनुसार, ग्वालियर में विरोध प्रदर्शन के हिंसक रूप अख्तियार करने के बाद तीन थाना क्षेत्रों -थाटीपुर, गोला का मंदिर और मुरार में कर्फ्यू लगा दिया गया है. इंटरनेट सेवा निलंबित कर दी गई. इन इलाकों में बड़ी संख्या में वाहनों में तोड़फोड़ और आगजनी की खबर है</p><p data-translation="<span><span id=&quot;_1&quot;>La</span>polizia UP ha detto, &quot;il principale cospiratore&quot; del legislatore di Mayawati</span>"><span id="_1" data-translation="La">UP</span> पुलिस ने कहा, मायावती का विधायक दलित प्रदर्शन का 'मुख्‍य साजिशकर्ता'</p><p data-translation="<span>Un gran numero di agitatori si sono riuniti all'incrocio del Board Office nella capitale dello stato Bhopal. La polizia non è riuscita a rimuovere gli agitatori. La polizia si è impegnata a disperdere i manifestanti in mare. Gli agitatori hanno anche fermato i treni in molti posti. Il primo ministro Shivraj aveva chiesto ai residenti di mantenere la pace e l'armonia. Ignora le voci. La sicurezza di tutte le sezioni della società è responsabilità del governo. Il governo adempirà questa responsabilità con piena consapevolezza.</span>">
राज्य की राजधानी भोपाल में भी बोर्ड ऑफिस चौराहे पर बड़ी संख्या में आंदोलनकारी जमा हो गए. आंदोलनकारियों को हटाने में पुलिस नाकाम दिखाई दे रही. सागर में प्रदर्शनकारियों को तितर-बितर करने के लिए पुलिस ने लाठीचार्ज किया. आंदोलनकारियों ने कई जगह रेलगाड़ियों को भी रोक दिया है. मुख्यमंत्री शिवराज ने प्रदेशवासियों से अपील की थी कि वे शांति और सद्भाव बनाए रखें. अफवाहों पर ध्यान न दें. समाज के सभी वर्गो की सुरक्षा सरकार की जिम्मेदारी है. सरकार इस जिम्मेदारी को पूरी सजगता से निभाएगी.</p></div></div>