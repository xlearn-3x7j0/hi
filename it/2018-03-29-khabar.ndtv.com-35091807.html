<div id="readability-page-1" class="page"><h3 class="title" data-translation="<span>L'aumento del prezzo del gas, metano, gas da cucina convogliato sarà costoso</span>">सरकार ने गैस की कीमत बढ़ाई, सीएनजी, पाइप वाली रसोई गैस होगी महंगी</h3><div itemprop="articleBody"><b>नई दिल्ली: </b>सरकार ने प्राकृतिक गैस कीदर में 6 प्रतिशत की वृद्धि की है और इसके साथ यह दो साल में उच्चतम स्तर पर पहुंच गई है. इससे सीएनजी और रसोई गैस के भाव ऊंचे होंगे. पेट्रोलियम मंत्रालय के पेट्रोलियम योजना एवं विश्लेषण प्रकोष्ठ की तरफ से जारी अधिसूचना के अनुसार घरेलू फील्ड से उत्पादित अधिकांश प्राकृतिक गैस की कीमत एक अप्रैल से 3.06 डॉलर प्रति इकाई (प्रति 10 लाख ब्रिटिश थर्मल यूनिट) होगी. यह वृद्धि एक अप्रैल से छह महीने के लिए की गई है. अभी यह 2.89 डॉलर है.<p data-translation="<span>Il prezzo del gas naturale è determinato ogni sei mesi, in base ai tassi medi nei paesi con Stati Uniti, Russia e Canada come il gas alcionico. L'India importa quasi la metà del suo fabbisogno totale. Il prezzo del gas importato è più del doppio rispetto a quello domestico. Questa è la seconda volta consecutiva in cui i prezzi del gas sono stati aumentati. Con questo, le tariffe del gas hanno raggiunto il livello più alto da aprile a settembre 2016. A quel tempo lo stesso prezzo è stato dato ai produttori nazionali.</span>">
अमेरिका, रूस और कनाडा जैसे गैस अधशिष वाले देशों में औसत दरों के आधार पर प्राकृतिक गैस की कीमत हर छह महीने बाद निर्धारित की जाती है. भारत अपनी कुल जरूरत का करीब आधा हिस्सा आयात करता है. आयातित गैस की कीमत घरेलू दर के मुकाबले दोगुने से अधिक होती है. यह लगातार दूसरा मौका है जब गैस के दाम बढ़ाए गए हैं. इससे अप्रैल-सितंबर 2016 के बाद गैस की दर उच्चतम स्तर पर पहुंच गई है. उस समय इतनी ही कीमत घरेलू उत्पादकों को दी जाती थी.</p><p data-translation="<span>Con l'aumento dei prezzi del gas, ci sarà un aumento del reddito delle aziende produttrici come Oil and Natural Gas Corporation (ONGC) e Reliance Industries. Allo stesso tempo, il gas di cottura nelle case attraverso il metano e le tubature sarà costoso. La ragione di ciò è che il gas naturale viene usato come materia prima. Ciò aumenterà anche il costo dell'urea e della generazione di energia. Allo stesso tempo, il prezzo del gas prodotto da nuovi campi in aree difficili come acque profonde, temperature elevate è stato aumentato a $ 6,78 per unità per aprile-ottobre 2018. Attualmente è di $ 6,30 per 10 milioni di unità termiche britanniche. Questo aumento aumenterà il costo della produzione di energia elettrica a gas nazionale di circa il 3%. Allo stesso tempo, il costo delle bombole di GPL nelle famiglie attraverso il metano e le condotte aumenterà rispettivamente a 50-55 paise e 35-40 paise per metro cubo. Prima di questo, aumentare il prezzo del gas per il periodo di ottobre 2017-marzo 2018. $ 89 per 10 milioni di unità termiche britanniche sono state fatte. All'inizio questo era $ 2,48 per unità.</span>">
गैस कीमत में वृद्धि से आयल एंड नेचुरल गैस कॉरपोरेशन (ओएनजीसी) और रिलायंस इंडस्ट्रीज जैसी उत्पादक कंपनियों की आय में बढ़ोतरी होगी. साथ ही इससे सीएनजी और पाइप के जरिये घरों में पहुंचने वाली रसोई गैस महंगी होगी. इसका कारण इसमें प्राकृतिक गैस का उपयोग कच्चे माल के रूप में किया जाता है. इससे यूरिया और बिजली उत्पादन की लागत भी बढ़ेगी. साथ ही गहरे पानी, उच्च तापमान जैसे कठिन क्षेत्रों में नए फील्डों से उत्पादित गैस की कीमत सीमा अप्रैल- अक्तूबर 2018 के लिए बढ़ाकर 6.78 डॉलर प्रति इकाई कर दिया गया है.
फिलहाल यह 6.30 डॉलर प्रति 10 लाख ब्रिटिश थर्मल यूनिट है. इस वृद्धि से घरेलू गैस आधारित बिजली उत्पादन की लागत करीब 3 प्रतिशत बढ़ेगी. साथ ही इससे सीएनजी तथा पाइप के जरिये घरों में पहुंचने वाली रसोई गैस की कीमत क्रमश: 50-55 पैसे तथा 35-40 पैसे प्रति घन मीटर बढ़ेगी. इससे पहले, अक्तूबर 2017-मार्च 2018 की अवधि के लिए गैस कीमत बढ़ाकर 2.89 डॉलर प्रति 10 लाख ब्रिटिश थर्मल यूनिट कर दिया गया था. इससे पहले यह 2.48 डालर प्रति इकाई थी.</p><p data-translation="<span>(Oltre al titolo, questa notizia non è stata modificata dal team di NDTV, è stata pubblicata direttamente dal feed di Syndicate.)</span>">(हेडलाइन के अलावा, इस खबर को एनडीटीवी टीम ने संपादित नहीं किया है, यह सिंडीकेट फीड से सीधे प्रकाशित की गई है।)</p></div></div>