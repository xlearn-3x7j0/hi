<div id="readability-page-1" class="page"><h3 class="title" data-translation="<span>Западная Бенгалия panchayat выборов: Государственный избирательный комиссар встретился с губернатором в новостях о насилии</span>">पश्चिम बंगाल पंचायत चुनाव : हिंसा की खबरों के बीच राज्य निर्वाचन आयुक्त ने राज्यपाल से मुलाकात की</h3><div><div id="story_pic"><div><img alt="पश्चिम बंगाल पंचायत चुनाव : हिंसा की खबरों के बीच राज्य निर्वाचन आयुक्त ने राज्यपाल से मुलाकात की" src="https://i.ndtvimg.com/i/2016-12/keshri-nath-tripathi_650x400_41480761318.jpg"></div><p data-translation="<span>Губернатор Западной Бенгалии Кесари Нат Трипати (Файл фото)</span>">पश्चिम बंगाल के राज्यपाल केसरीनाथ त्रिपाठी. (फाइल फोटो)</p></div></div><div itemprop="articleBody"><b>कोलकाता: </b><a href="https://khabar.ndtv.com/news/india/bjp-in-west-bengal-prepares-3-pronged-strategy-for-panchayat-elections-1670126" target="_blank">पश्चिम बंगाल में पंचायत चुनावों </a>के लिए नामांकन दाखिल करने के दौरान हिंसा की खबरों के बीच राज्य निर्वाचन आयुक्त (एसईसी) ने बुधवार को राज्यपाल केसरीनाथ त्रिपाठी से मुलाकात की और चुनाव तैयारियों की उन्हें जानकारी दी. वहीं, भाजपा ने एसईसी पर शांतिपूर्ण चुनाव कराने में अक्षम रहने का आरोप लगाते हुए कहा कि उसने स्वतंत्र एवं निष्पक्ष चुनाव के इंतजाम के लिए उच्चतम न्यायालय का रुख करने का फैसला किया है. एसईसी एके सिंह ने यहां राजभवन में त्रिपाठी से मुलाकात के बाद कहा, 'मैं राज्यपाल से मिलने आया था और मैंने चुनाव तैयारियों की उन्हें जानकारी दी.'<p data-translation="<span>Читайте также: выборы в Панчаяте в Западной Бенгалии пройдут в три этапа в мае, и главный секретарь Малай Дэй также встретился с губернатором отдельно. На самом деле их вызвали на встречу. BJP, Левый фронт и Конгресс утверждают, что Конгресс Trinamool привел к правительству террора в разных частях штата и не дал кандидатам от оппозиции подавать заявки. Однако Конгресс Trinamool обвинил обвинения как необоснованные.</span>">
यह भी पढ़ें :&nbsp;पश्चिम बंगाल में पंचायत चुनाव मई में तीन चरणों में आयोजित किए जाएंगे
मुख्य सचिव मलय डे ने भी अलग से राज्यपाल से मुलाकात की. दरअसल, उन्हें मिलने बुलाया गया था. भाजपा, वाम मोर्चा और कांग्रेस ने आरोप लगाया है कि तृणमूल कांग्रेस ने राज्य के विभिन्न हिस्सों में आतंक का शासन कायम किया और विपक्षी उम्मीदवारों को नामांकन दाखिल करने से रोक दिया. हालांकि, तृणमूल कांग्रेस ने आरोपों को बेबुनियाद करार दिया है.</p><p data-translation="<span>Читайте также: BJP поехал на Виджей Рат, трехуровневую стратегию выборов в Панджаят на Западную Бенгалию</span>">
यह भी पढ़ें :&nbsp;विजय रथ पर सवार बीजेपी पश्चिम बंगाल पंचायत चुनाव के लिए बना रही त्रिस्तरीय रणनीति</p><p data-translation="<span>Между тем, государственный глава BJP Дилип Гош сказал: «Мы подойдем к Верховному суду, чтобы выборы в Панчаяте проводились независимым, справедливым и мирным путем». Мы хотим развернуть центральные силы, потому что SEC полностью некомпетентен в проведении свободных и справедливых выборов ». Работники BJP требовали проведения независимых и справедливых выборов, выступая вне офиса Государственной избирательной комиссии. Примечательно, что выборы в Панчаяте пройдут 1, 3 и 5 мая в штате. Дата подачи заявки - с 2 апреля по 9 апреля. Подсчет состоится 8 мая.</span>">
इस बीच, प्रदेश भाजपा प्रमुख दिलीप घोष ने कहा, 'हम उच्चतम न्यायालय का रुख करेंगे, ताकि पंचायत चुनाव स्वतंत्र, निष्पक्ष और शांतिपूर्ण तरीके से हो सकें. हम केंद्रीय बलों की तैनाती चाहते हैं, क्योंकि एसईसी स्वतंत्र एवं निष्पक्ष चुनाव कराने में पूरी तरह से अक्षम है.' भाजपा कार्यकर्ताओं ने राज्य निर्वाचन आयोग कार्यालय के बाहर प्रदर्शन कर स्वतंत्र एवं निष्पक्ष चुनाव कराने की मांग की. गौरतलब है कि राज्य में पंचायत चुनाव एक, तीन और पांच मई को होंगे. नामांकन भरने की तारीख दो अप्रैल से लेकर नौ अप्रैल तक है. मतगणना आठ मई को होगी.</p></div></div>