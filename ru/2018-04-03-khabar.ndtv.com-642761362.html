<div id="readability-page-1" class="page"><h3 class="title" data-translation="<span>Уттар-Прадеш: перед резиденцией главного министра женщины пытаются совершить самоубийство</span>">उत्तर प्रदेश : मुख्यमंत्री आवास के सामने महिला ने आत्मदाह का प्रयास किया</h3><div itemprop="articleBody"><b>लखनऊ: </b>उत्तर प्रदेश की राजधानी लखनऊ में मंगलवार को दुष्कर्म पीड़ित एक महिला ने मुख्यमंत्री आवास के सामने आत्मदाह का प्रयास किया. महिला का आरोप है कि उसके साथ सामूहिक दुष्कर्म हुआ है और पुलिस आरोपियों के खिलाफ मामला दर्ज करने में आनाकानी कर रही है. पीड़ित महिला को लखनऊ स्थित सिविल अस्पताल में भर्ती कराया गया है. अस्पताल पहुंची पुलिस ने पीड़िता का बयान दर्ज कर मामले की जांच शुरू कर दी है.&nbsp;<p data-translation="<span>По словам жертвы, некоторые люди совершили групповое изнасилование с ним два года назад. Жалоба была подана в полицейский участок, но полиция не начала расследование, зарегистрировав дело о подделке и попыталась подавить дело.</span>">
पीड़िता के मुताबिक, दो साल पहले उसके साथ कुछ लोगों ने सामूहिक दुष्कर्म किया था. इसकी शिकायत उसने थाने में की थी लेकिन पुलिस ने छेड़छाड़ का मामला दर्ज कर जांच शुरू नहीं की और मामले को दबाने का प्रयास किया.</p><p data-translation="<span>Он утверждал, что, когда высокопоставленные чиновники его не слушали, он расстроился и подошел к резиденции главного министра Йоги Адитьяна, расположенной в Калидас-Марге, попытался покончить жизнь самоубийством. Сотрудники службы безопасности, присутствовавшие на жилье, спасли женщину и поступили в гражданскую больницу. Врачи описали состояние женщины как тревожное. По словам полиции, будут приняты строгие меры против осужденных по делу.</span>">
उसका आरोप है कि आला अधिकारियों ने जब उसकी बात नहीं सुनी तो उसने परेशान होकर कालीदास मार्ग स्थित मुख्यमंत्री योगी आदित्यनाथ के आवास के पास पहुंच कर आत्मदाह का प्रयास किया. आवास पर मौजूद सुरक्षा कर्मियों ने महिला को बचाकर सिविल अस्पताल में भर्ती करवाया.
डाक्टरों ने महिला की हालत को चिंताजनक बताया है. पुलिस के मुताबिक मामले में दोषी लोगों के खिलाफ कड़ी कार्रवाई की जाएगी.</p></div></div>