<div id="readability-page-1" class="page"><h3 class="title" data-translation="<span>Несмотря на распределение 40 кроров рупий, в Чили в Чили не было туалета в чистой кампании в Индии:<span id=&quot;_0&quot;>CAG</span></span>">40 करोड़ रुपये के आवंटन के बाद भी स्वच्छ भारत अभियान के तहत दिल्ली में एक भी शौचालय नहीं बना: <span id="_0" data-translation="CAG">CAG</span></h3><div itemprop="articleBody"><b>नई दिल्ली: </b>नियंत्रक एवं महालेखा परीक्षक यानी सीएजी की एक रिपोर्ट में मंगलवार को कहा गया है कि साढ़े तीन साल पहले स्वच्छ भारत मिशन की शुरूआत होने के बाद से राष्ट्रीय राजधानी में एक भी शौचालय का निर्माण नहीं किया गया है और इस उद्देश्य के लिए निर्धारित 40.31 करोड़ रुपये का कोष बेकार पड़ा है. दिल्ली विधानसभा में पेश नियंत्रक एवं महालेखा परीक्षक ( सीएजी) की रिपोर्ट के मुताबिक, आप नीत दिल्ली सरकार ने कार्यान्वयन एजेंसियों को उनकी जरूरत के मुताबिक मिशन का कोष आवंटित नहीं किया.<p data-translation="<span>В нем говорилось, что было получено рупий в размере 40,31 рупий, в том числе 10,0 млн. Рупий от доли государства от учреждений-исполнителей, включая муниципальную корпорацию Дели, три городские корпорации, Делийский городской совет по укрытию жилья (DUSIB), но эти деньги не использовались до марта 2017 года.</span>">
इसमें कहा गया है कि दिल्ली की तीनों नगर निगम, दिल्ली शहर आश्रय सुधार बोर्ड ( डीयूएसआईबी) समेत कार्यान्वयन एजेंसियों को राज्य का हिस्सा 10.08 करोड़ रुपये सहित 40.31 करोड़ रुपये प्राप्त हुए लेकिन मार्च 2017 तक इस पैसे का इस्तेमाल नहीं किया गया.</p><p data-translation="<span>Согласно отчету CAG, NDMC, SDMC и DCB не смогли оценить потребность в внутренних туалетах, но 16.92 crore rupees были выпущены для строительства внутренних туалетов. В нем говорилось, что ответственное агентство DUSIB, ответственное за превращение пустого трущоб и кластера JJ в город, не может получить долю правительства штата от правительства Дели.</span>">
सीएजी की रिपोर्ट के मुताबिक, एनडीएमसी, एसडीएमसी और डीसीबी घरेलू शौचालयों की जरूरत का आकलन नहीं कर पाई लेकिन घरेलू शौचालयों के निर्माण के लिए उन्हें16.92 करोड़ रुपये जारी किए गए.
इसने कहा कि शहर में झुग्गी झोपड़ी और जेजे क्लस्टर को खुले में शौच मुक्त बनाने के लिए जिम्मेदार एजेंसी डीयूएसआईबी को दिल्ली सरकार से राज्य सरकार का हिस्सा नहीं मिला.</p><p data-translation="<span>Согласно отчету, DUSIB (до января 2016 года) получил 6,86 рупий рупий, в том числе долю в размере 1,71 крора рупий (25 процентов от общей стоимости) государства, тогда как для этого требовалось 41,49 рупий рупий.</span>">
रिपोर्ट के मुताबिक, डीयूएसआईबी को ( जनवरी 2016 तक) 6.86 करोड़ रुपये मिले जिसमें राज्य का1.71 करोड़ रुपये ( कुल लागत का 25 फीसदी) का हिस्सा भी शामिल था, जबकि उसे41.49 करोड़ रुपये की जरूरत थी.</p><p data-translation="<span>(Эта новость не была отредактирована командой NDTV, она была опубликована непосредственно из фида Syndicate.)</span>">
&nbsp;(इस खबर को एनडीटीवी टीम ने संपादित नहीं किया है. यह सिंडीकेट फीड से सीधे प्रकाशित की गई है।)</p></div></div>