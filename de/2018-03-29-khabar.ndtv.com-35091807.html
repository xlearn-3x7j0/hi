<div id="readability-page-1" class="page"><h3 class="title" data-translation="<span>Gaspreisanstieg, CNG, piped Kochgas wird teuer sein</span>">सरकार ने गैस की कीमत बढ़ाई, सीएनजी, पाइप वाली रसोई गैस होगी महंगी</h3><div itemprop="articleBody"><b>नई दिल्ली: </b>सरकार ने प्राकृतिक गैस कीदर में 6 प्रतिशत की वृद्धि की है और इसके साथ यह दो साल में उच्चतम स्तर पर पहुंच गई है. इससे सीएनजी और रसोई गैस के भाव ऊंचे होंगे. पेट्रोलियम मंत्रालय के पेट्रोलियम योजना एवं विश्लेषण प्रकोष्ठ की तरफ से जारी अधिसूचना के अनुसार घरेलू फील्ड से उत्पादित अधिकांश प्राकृतिक गैस की कीमत एक अप्रैल से 3.06 डॉलर प्रति इकाई (प्रति 10 लाख ब्रिटिश थर्मल यूनिट) होगी. यह वृद्धि एक अप्रैल से छह महीने के लिए की गई है. अभी यह 2.89 डॉलर है.<p data-translation="<span>Der Preis für Erdgas wird alle sechs Monate festgelegt, basierend auf den Durchschnittsraten in Ländern mit USA, Russland und Kanada, wie z. B. Gashalcyon. Indien importiert fast die Hälfte seines gesamten Bedarfs. Der Preis für importiertes Gas ist mehr als doppelt so hoch wie der Inlandstarif. Dies ist der zweite Mal in Folge, als die Gaspreise gestiegen sind. Damit haben die Gaspreise den höchsten Stand seit April-September 2016 erreicht. Zu dieser Zeit wurde den einheimischen Herstellern der gleiche Preis gezahlt.</span>">
अमेरिका, रूस और कनाडा जैसे गैस अधशिष वाले देशों में औसत दरों के आधार पर प्राकृतिक गैस की कीमत हर छह महीने बाद निर्धारित की जाती है. भारत अपनी कुल जरूरत का करीब आधा हिस्सा आयात करता है. आयातित गैस की कीमत घरेलू दर के मुकाबले दोगुने से अधिक होती है. यह लगातार दूसरा मौका है जब गैस के दाम बढ़ाए गए हैं. इससे अप्रैल-सितंबर 2016 के बाद गैस की दर उच्चतम स्तर पर पहुंच गई है. उस समय इतनी ही कीमत घरेलू उत्पादकों को दी जाती थी.</p><p data-translation="<span>Mit dem Anstieg der Gaspreise wird das Einkommen der produzierenden Unternehmen wie Oil and Natural Gas Corporation (ONGC) und Reliance Industries steigen. Gleichzeitig ist das Kochgas in den Häusern durch CNG und Rohre teuer. Der Grund dafür ist, dass Erdgas als Rohstoff verwendet wird. Dies wird auch die Kosten für Harnstoff und Energieerzeugung erhöhen. Zur gleichen Zeit wurde der Preis für Gas aus neuen Feldern in harten Gebieten wie Tiefwasser, Hochtemperatur auf $ 6,78 pro Einheit für den April-Oktober, 2018 erhöht. Derzeit sind es 6,30 US-Dollar pro 10 Millionen British Thermal Unit. Dieser Anstieg wird die Kosten der inländischen Gaskraftwerke um etwa 3% erhöhen. Gleichzeitig werden die Kosten für LPG-Flaschen in Haushalten durch CNG und Rohre auf 50-55 paise bzw. 35-40 paise pro Kubikmeter steigen. Erhöhen Sie zuvor den Gaspreis für den Zeitraum von Oktober 2017 bis März 2018. $ 89 pro 10 Millionen britische thermische Einheit wurde gemacht. Früher war das 2,48 Dollar pro Stück.</span>">
गैस कीमत में वृद्धि से आयल एंड नेचुरल गैस कॉरपोरेशन (ओएनजीसी) और रिलायंस इंडस्ट्रीज जैसी उत्पादक कंपनियों की आय में बढ़ोतरी होगी. साथ ही इससे सीएनजी और पाइप के जरिये घरों में पहुंचने वाली रसोई गैस महंगी होगी. इसका कारण इसमें प्राकृतिक गैस का उपयोग कच्चे माल के रूप में किया जाता है. इससे यूरिया और बिजली उत्पादन की लागत भी बढ़ेगी. साथ ही गहरे पानी, उच्च तापमान जैसे कठिन क्षेत्रों में नए फील्डों से उत्पादित गैस की कीमत सीमा अप्रैल- अक्तूबर 2018 के लिए बढ़ाकर 6.78 डॉलर प्रति इकाई कर दिया गया है.
फिलहाल यह 6.30 डॉलर प्रति 10 लाख ब्रिटिश थर्मल यूनिट है. इस वृद्धि से घरेलू गैस आधारित बिजली उत्पादन की लागत करीब 3 प्रतिशत बढ़ेगी. साथ ही इससे सीएनजी तथा पाइप के जरिये घरों में पहुंचने वाली रसोई गैस की कीमत क्रमश: 50-55 पैसे तथा 35-40 पैसे प्रति घन मीटर बढ़ेगी. इससे पहले, अक्तूबर 2017-मार्च 2018 की अवधि के लिए गैस कीमत बढ़ाकर 2.89 डॉलर प्रति 10 लाख ब्रिटिश थर्मल यूनिट कर दिया गया था. इससे पहले यह 2.48 डालर प्रति इकाई थी.</p><p data-translation="<span>(Neben der Überschrift wurde diese Nachricht vom NDTV-Team nicht bearbeitet, sie wurde direkt vom Syndicate-Feed veröffentlicht.)</span>">(हेडलाइन के अलावा, इस खबर को एनडीटीवी टीम ने संपादित नहीं किया है, यह सिंडीकेट फीड से सीधे प्रकाशित की गई है।)</p></div></div>