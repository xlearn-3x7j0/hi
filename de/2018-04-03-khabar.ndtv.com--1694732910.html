<div id="readability-page-1" class="page"><h3 class="title" data-translation="<span>Nordkorea und Anzeichen für Fortschritte bei der Abrüstung Treffen zwischen US-Verhandlungen: UN-Beamten</span>">उत्तर कोरिया और अमेरिका के बीच बैठक की बातचीत निरस्त्रीकरण के क्षेत्र में प्रगति के संकेत : संरा अधिकारी</h3><div itemprop="articleBody"><b>संयुक्त राष्ट्र: </b>संयुक्त राष्ट्र के एक वरिष्ठ अधिकारी ने कहा है कि बिगड़ती हुई सुरक्षा व्यवस्था के बावजूद उत्तर कोरिया और अमेरिका के बीच शिखर वार्ता की मंशा निरस्त्रीकरण के क्षेत्र में प्रगति के संकेत देते हैं. निरस्त्रीकरण मामले के उप उच्च प्रतिनिधि थॉमस मारक्रम ने कल यहां संयुक्त राष्ट्र परमाणु निरस्त्रीकरण आयोग के2018 सत्र को संबोधित करते हुए कहा, ‘‘ऐसे वक्त में जब शीत युद्ध के बाद से परमाणु हथियार पर वैश्विक चिंताएं अपने चरम पर हैं, निरस्त्रीकरण तथा हथियारों पर नियंत्रण के लिए कदम उठाना पहले से अधिक अहम हो गया है.’’&nbsp;<p data-translation="<span>Er sagte, dass sich der Trend zur Verringerung der Waffenkontrollfähigkeit und der negativen Auswirkungen der internationalen Verteidigung und Sicherheit nicht geändert habe. In letzter Zeit gab es Anzeichen für Fortschritte, die darauf hindeuten, dass die Kommission eine ausgezeichnete und kreative Unterstützung leisten kann.</span>">
उन्होंने कहा कि हथियार नियंत्रण क्षमता को कम करने तथा अंतरराष्ट्रीय रक्षा तथा सुरक्षा पर नकारात्मक प्रभाव डालने वाले ट्रेंड में सिंतबर से कोई बदलाव नहीं आया है. हाल ही में प्रगति के लक्षण दिखाई दिए हैं जो इस ओर इशारा करते हैं कि आयोग कहां उत्कृष्ट और रचनात्मक सहयोग दे सकता है.</p><p data-translation="<span>UN offizielle Verpflichtung zur nuklearen Abrüstung Uttrkoria in der letzten Gesprächen in China Bericht sagte: ‚‘ Wir hoffen, dass diese positiven Entwicklungen in einem langen Prozess des Dialogs über eine dauerhaften Frieden auf der koreanischen Halbinsel einläuten werden auf und wird in der nuklearen Abrüstung helfen. „auf“ positive Einführung Russland und der Grenze zu den USA strategischen nuklearen Kräfte Inklusive Reduktion, die im Rahmen des neuen START-Vertrag kommt.</span>">
चीन में हाल में हुई बातचीत में उत्तरकोरिया के परमाणु निरस्त्रीकरण पर प्रतिबद्धता की रिपोर्ट पर संयुक्त राष्ट्र के अधिकारी ने कहा, ‘‘हम उम्मीद करते हैं कि ये सकारात्मक प्रगति सार्थक वार्ता की लंबी प्रक्रिया की शुरूआत करेगी जो आगे चल कर कोरियाई प्रायद्वीप में सतत शांति तथा परमाणु निरस्त्रीकरण में सहायक होगी.’’&nbsp;
सकारात्मक शुरूआत में रूस और अमेरिका को सामरिक परमाणु बलों को उस सीमा तक कम करना भी शामिल है जो उनके नए स्टार्ट संधि के तहत आता है.</p></div></div>