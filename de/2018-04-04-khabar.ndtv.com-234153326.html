<div id="readability-page-1" class="page"><h3 class="title" data-translation="<span>West-Bengal-Panchayat-Wahlen: Der Wahlkommissar traf den Gouverneur in den Nachrichten über die Gewalt</span>">पश्चिम बंगाल पंचायत चुनाव : हिंसा की खबरों के बीच राज्य निर्वाचन आयुक्त ने राज्यपाल से मुलाकात की</h3><div><div id="story_pic"><div><img alt="पश्चिम बंगाल पंचायत चुनाव : हिंसा की खबरों के बीच राज्य निर्वाचन आयुक्त ने राज्यपाल से मुलाकात की" src="https://i.ndtvimg.com/i/2016-12/keshri-nath-tripathi_650x400_41480761318.jpg"></div><p data-translation="<span>Westbengalen Gouverneur Kesari Nath Tripathi (Datei Foto)</span>">पश्चिम बंगाल के राज्यपाल केसरीनाथ त्रिपाठी. (फाइल फोटो)</p></div></div><div itemprop="articleBody"><b>कोलकाता: </b><a href="https://khabar.ndtv.com/news/india/bjp-in-west-bengal-prepares-3-pronged-strategy-for-panchayat-elections-1670126" target="_blank">पश्चिम बंगाल में पंचायत चुनावों </a>के लिए नामांकन दाखिल करने के दौरान हिंसा की खबरों के बीच राज्य निर्वाचन आयुक्त (एसईसी) ने बुधवार को राज्यपाल केसरीनाथ त्रिपाठी से मुलाकात की और चुनाव तैयारियों की उन्हें जानकारी दी. वहीं, भाजपा ने एसईसी पर शांतिपूर्ण चुनाव कराने में अक्षम रहने का आरोप लगाते हुए कहा कि उसने स्वतंत्र एवं निष्पक्ष चुनाव के इंतजाम के लिए उच्चतम न्यायालय का रुख करने का फैसला किया है. एसईसी एके सिंह ने यहां राजभवन में त्रिपाठी से मुलाकात के बाद कहा, 'मैं राज्यपाल से मिलने आया था और मैंने चुनाव तैयारियों की उन्हें जानकारी दी.'<p data-translation="<span>Lesen Sie auch: Die Panchayat-Wahlen in Westbengalen werden im Mai in drei Phasen abgehalten, Chefsekretär Malay Day traf auch separat den Gouverneur. Eigentlich wurden sie gerufen, sich zu treffen. Die BJP, die Linksfront und der Kongress haben behauptet, dass der Trinamool-Kongress die Herrschaft des Terrors in verschiedenen Teilen des Staates herbeigeführt und verhindert hat, dass Oppositionskandidaten Nominierungen eingereicht haben. Der Trinamool-Kongress hat die Vorwürfe jedoch als grundlos zurückgewiesen.</span>">
यह भी पढ़ें :&nbsp;पश्चिम बंगाल में पंचायत चुनाव मई में तीन चरणों में आयोजित किए जाएंगे
मुख्य सचिव मलय डे ने भी अलग से राज्यपाल से मुलाकात की. दरअसल, उन्हें मिलने बुलाया गया था. भाजपा, वाम मोर्चा और कांग्रेस ने आरोप लगाया है कि तृणमूल कांग्रेस ने राज्य के विभिन्न हिस्सों में आतंक का शासन कायम किया और विपक्षी उम्मीदवारों को नामांकन दाखिल करने से रोक दिया. हालांकि, तृणमूल कांग्रेस ने आरोपों को बेबुनियाद करार दिया है.</p><p data-translation="<span>Lesen Sie auch: BJD reitet auf Vijay Rath, einer dreistufigen Strategie für West-Bengalische Panchayat-Wahlen</span>">
यह भी पढ़ें :&nbsp;विजय रथ पर सवार बीजेपी पश्चिम बंगाल पंचायत चुनाव के लिए बना रही त्रिस्तरीय रणनीति</p><p data-translation="<span>Unterdessen sagte BJP-Chef Dilip Ghosh: &quot;Wir werden uns an den Obersten Gerichtshof wenden, damit die Panchayat-Wahlen unabhängig, fair und friedlich durchgeführt werden können.&quot; Wir wollen zentrale Kräfte einsetzen, weil die SEC völlig unfähig ist, freie und faire Wahlen durchzuführen. &quot; BJP-Arbeiter verlangten unabhängige und faire Wahlen, indem sie außerhalb des Büros der staatlichen Wahlkommission auftraten. Bezeichnenderweise werden die Panchayat-Wahlen am 1., 3. und 5. Mai im Bundesstaat stattfinden. Der Termin für die Einreichung der Nominierung ist vom 2. April bis zum 9. April. Das Zählen wird am 8. Mai stattfinden.</span>">
इस बीच, प्रदेश भाजपा प्रमुख दिलीप घोष ने कहा, 'हम उच्चतम न्यायालय का रुख करेंगे, ताकि पंचायत चुनाव स्वतंत्र, निष्पक्ष और शांतिपूर्ण तरीके से हो सकें. हम केंद्रीय बलों की तैनाती चाहते हैं, क्योंकि एसईसी स्वतंत्र एवं निष्पक्ष चुनाव कराने में पूरी तरह से अक्षम है.' भाजपा कार्यकर्ताओं ने राज्य निर्वाचन आयोग कार्यालय के बाहर प्रदर्शन कर स्वतंत्र एवं निष्पक्ष चुनाव कराने की मांग की. गौरतलब है कि राज्य में पंचायत चुनाव एक, तीन और पांच मई को होंगे. नामांकन भरने की तारीख दो अप्रैल से लेकर नौ अप्रैल तक है. मतगणना आठ मई को होगी.</p></div></div>