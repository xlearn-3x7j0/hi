<div id="readability-page-1" class="page"><h3 class="title" data-translation="<span>Uttar Pradesh: frente a la residencia del primer ministro, las mujeres intentan suicidarse</span>">उत्तर प्रदेश : मुख्यमंत्री आवास के सामने महिला ने आत्मदाह का प्रयास किया</h3><div itemprop="articleBody"><b>लखनऊ: </b>उत्तर प्रदेश की राजधानी लखनऊ में मंगलवार को दुष्कर्म पीड़ित एक महिला ने मुख्यमंत्री आवास के सामने आत्मदाह का प्रयास किया. महिला का आरोप है कि उसके साथ सामूहिक दुष्कर्म हुआ है और पुलिस आरोपियों के खिलाफ मामला दर्ज करने में आनाकानी कर रही है. पीड़ित महिला को लखनऊ स्थित सिविल अस्पताल में भर्ती कराया गया है. अस्पताल पहुंची पुलिस ने पीड़िता का बयान दर्ज कर मामले की जांच शुरू कर दी है.&nbsp;<p data-translation="<span>Según la víctima, algunas personas habían cometido violaciones en grupo con él hace dos años. La denuncia se hizo en la estación de policía, pero la policía no inició una investigación al registrar un caso de manipulación y trató de reprimir el caso.</span>">
पीड़िता के मुताबिक, दो साल पहले उसके साथ कुछ लोगों ने सामूहिक दुष्कर्म किया था. इसकी शिकायत उसने थाने में की थी लेकिन पुलिस ने छेड़छाड़ का मामला दर्ज कर जांच शुरू नहीं की और मामले को दबाने का प्रयास किया.</p><p data-translation="<span>Alegó que cuando los altos funcionarios no lo escucharon, se enojó y se acercó a la residencia del primer ministro Yogi Adityanath, ubicado en Kalidas Marg, intentó suicidarse. El personal de seguridad presente en el alojamiento salvó a la mujer y ingresó en el Hospital Civil. Los médicos han descrito la condición de la mujer como alarmante. Según la policía, se tomarán medidas estrictas contra los condenados en el caso.</span>">
उसका आरोप है कि आला अधिकारियों ने जब उसकी बात नहीं सुनी तो उसने परेशान होकर कालीदास मार्ग स्थित मुख्यमंत्री योगी आदित्यनाथ के आवास के पास पहुंच कर आत्मदाह का प्रयास किया. आवास पर मौजूद सुरक्षा कर्मियों ने महिला को बचाकर सिविल अस्पताल में भर्ती करवाया.
डाक्टरों ने महिला की हालत को चिंताजनक बताया है. पुलिस के मुताबिक मामले में दोषी लोगों के खिलाफ कड़ी कार्रवाई की जाएगी.</p></div></div>