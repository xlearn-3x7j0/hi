<div id="readability-page-1" class="page"><h3 class="title" data-translation="<span>總理的書寫在心上？Arun Shourie聲稱引起爭議</span>">पीएम के मन की बात पर किसने लिखी किताब? अरुण शौरी के दावे ने पैदा किया विवाद</h3><div itemprop="articleBody"><b>नई दिल्ली: </b>पीआईबी की 25 मई को जारी एक प्रेस रिलीज ने राष्ट्रपति भवन में आयोजित के खास समारोह की जानकारी दी. इस कार्यक्रम में राष्ट्रपति की मौजूदगी में दो किताबों के विमोचन की बात बताई गई. इसमें एक किताबे - &nbsp;राजेश जैन की 'मन की बात : रेडियो पर एक सामाजिक क्रांति' (मन की बात : अ सोशल रिवोल्यूशन ऑन रेडियो) थी. राजेश जैन पीएम मोदी के पूर्व सहयोगी हैं. किताब को पीएम नरेंद्र मोदी के रेडियो पर आने वाले मासिक कार्यक्रम 'मन की बात' की विवेचना के तौर पर दर्शाया गया.<p data-translation="<span>該節目發布的第二本書是由記者烏代·馬赫卡爾撰寫的。它的名字是以十億行進：在中期分析納倫德拉莫迪的政府。</span>">
वहीं कार्यक्रम में रिलीज की गई दूसरी किताब पत्रकार उदय माहुरकार द्वारा लिखी गई थी. इसका नाम मार्चिंग विद अ बिलियन : अनालाइजिंग नरेंद्र मोदीज गवर्नमेंट इन मिड टर्म है.</p><p data-translation="<span>其他一切都很正常。排除一件事。前聯盟部長Arun Shourie告訴NDTV，Rajesh Jain與他的想法無關。Shourie說，Rajesh Jain是我的朋友。他告訴我，他被拖入節目（書籍發布），發表了一篇書面講話，供讀者閱讀。Rajesh Jain說前任部長的主張是正確的。他說我不是在寫這本書，並且很驚訝地看到他的作家名字。談到孟買，耆那基告訴NDTV。</span>">
बाकी सब तो सामान्य था. एक बात को छोड़कर. पूर्व केंद्रीय मंत्री अरुण शौरी ने एनडीटीवी से कहा कि राजेश जैन का मन की बात पर किताब से कोई लेना-देना नहीं था. शौरी ने कहा, राजेश जैन मेरे मित्र हैं. उन्होंने मुझे बताया कि उन्हें (पुस्तक विमोचन) कार्यक्रम में घसीटा गया, एक लिखी हुई स्पीच दे दी गई जिसे पढ़ना था.
राजेश जैन ने पूर्व मंत्री के दावे को सही बताया. उन्होंने कहा कि मैं मन की बात किताब का लेखन नहीं था और लेखक के तौर पर अपना नाम देखकर आश्चर्यचकित था. मुंबई से बात करते हुए जैन ने एनडीटीवी को यह बताया.&nbsp;</p><p data-translation="<span>他還表示，他正在與Blochroft數字基金會Sancha合作。在這個機構發布的時候，PM正在組織PM的想法。但他強調說，他與這本書無關。</span>">
उन्होंने यह भी कहा कि वे ब्लूक्राफ्ट डिजिटल फाउंडेशन संस्ता के साथ काम कर रहे थे. यह संस्था किताब के विमोचन के वक्त पीएम मोदी के मन की बात कार्यक्रम का आयोजन कर रही थी. लेकिन उन्होंने जोर देकर कहा कि किताब से उनका कोई लेना-देना नहीं है.</p><p data-translation="<span>Jain告訴我，我被要求代表PMO來參加這個項目。在那裡我看到我的名字是作為作者寫在卡片上的。在該計劃中，我明確表示我不是這本書的作者。儘管如此，我在PM Modi網站narendramodi.in和PIB網站上的名字已經寫成了作家。</span>">
जैन ने बताया कि मुझे पीएमओ की ओर से कार्यक्रम में आने के लिए कहा गया. वहां पर मैंने देखा कि कार्ड में लेखक के तौर पर मेरा नाम लिखा हुआ था. कार्यक्रम में मैंने साफ कर दिया था कि मैं किताब का लेखक नहीं हूं. इसके बावजूद पीएम मोदी की साइट narendramodi.in और पीआईबी की साइट पर मेरा नाम लेखक के तौर पर लिखा हुआ है.&nbsp;</p><p data-translation="<span>耆那教說，他不知道是誰寫了這本書，為什麼他被稱為作家。在PIB網站上有三個新聞稿，可能會告訴作者的秘密。</span>">
जैन का कहना है कि उन्होंने कोई अंदाजा नहीं है कि किसने किताब लिखी है और क्यों उन्हें बतौर लेखक बुलाकर खड़ा किया गया. पीआईबी की साइट पर तीन प्रेस रिलीज हैं, शायद लेखक के रहस्य को ही बता रही हैं.</p><p data-translation="<span>閱讀：<span id=&quot;_0&quot;>CBSE</span>文件洩漏：Yechury說，PM Modi必須對“25萬個兒童”問題進行“心靈談話”</span>">पढ़ें :&nbsp;<span id="_0" data-translation="CBSE">CBSE</span> पेपर लीक : येचुरी ने कहा, पीएम मोदी 25 लाख बच्चों की परेशानी पर 'मन की बात' जरूर करें</p><p data-translation="<span>第一個版本是2017年5月25日，該書於當天發布。據說這本書屬於Rajesh Jain。第二天在第二天發布，聲稱Rajesh Jain寫了這本書。第三個版本是在同一天晚上發布的，據說Rajesh Jain收集了這本書。</span>">
पहला रिलीज 25 मई 2017 का है, इस दिन किताब का विमोचन हुआ था. इसमें कहा गया है कि किताब राजेश जैन की है. अगले दिन दूसरा विज्ञप्ति जारी हुई जिसमें दावा किया गया कि किताब राजेश जैन ने लिखी है. तीसरा रिलीज उसी दिन शाम को जारी किया गया, इसमें लिखा गया कि किताब को राजेश जैन ने संग्रहित किया है.</p></div></div>