<div id="readability-page-1" class="page"><h3 class="title" data-translation="<span><span id=&quot;_0&quot;></span>即將在消費稅中包括汽油和柴油：Dharmendra Pradhan</span>"><span id="_0" data-translation="">GST</span> में जल्द शामिल हो पेट्रोल व डीजल: धर्मेंद्र प्रधान</h3><div>

<div>
<span>Publish Date:Tue, 03 Apr 2018 10:40 AM (IST)</span>

</div>
</div><div> 
<p data-translation="<span>新德里（商務服務台）石油部長Dharmendra Pradhan希望汽油和柴油在GST中的參與將為全國范圍內的相同類型的稅收鋪平道路，這將減少現有的零售價格。但是，校長並不想保證政府應該通過減稅來減輕公眾的負擔。該中心還有自己的邏輯，敦促州政府減稅。他們說，鑑於他們的財務狀況，不同的州會納稅。</span>">नई दिल्ली (बिजनेस डेस्क)। पेट्रोलियम मंत्री धर्मेद्र प्रधान को उम्मीद है कि जीएसटी में पेट्रोल व डीजल के शामिल होने से देश भर में इन पर एक ही तरह का टैक्स लगने का रास्ता साफ होगा और इससे मौजूदा खुदरा कीमतों में कमी आएगी। हालांकि प्रधान ऐसा कोई आश्वासन नहीं देना चाहते कि सरकार की तरफ से टैक्स घटाकर जनता को कुछ राहत दी जाए। राज्य सरकारों से भी टैक्स घटाने का आग्रह करने को लेकर भी केंद्र का अपना तर्क है। उनका कहना है कि अलग-अलग राज्य अपनी वित्तीय स्थिति को देखते हुए टैक्स लगाते हैं।</p> 
<p data-translation="<span>在國家首都出售BS-6標準的汽油和柴油之際舉辦的一個項目之後，Pradhan向記者發表了講話。他表示，政府正在研究國際市場上的原油價格。如果原油價格昂貴，那麼也會對客戶產生一些影響。他否認現行固定價格政策會發生任何變化的可能性。據普拉漢說，“如果我們必須向每個人提供石油，那麼確定以市場為基礎的零售價格的公式就必須實施。”</span>">राष्ट्रीय राजधानी में बीएस-6 मानक के पेट्रोल-डीजल की बिक्री शुरू करने के अवसर पर आयोजित एक कार्यक्रम के बाद प्रधान ने संवाददाताओं से बात की। उन्होंने कहा कि अंतरराष्ट्रीय बाजार में कच्चे तेल की कीमतों पर सरकार नजर बनाये हुए है। क्रूड महंगा होता है तो ग्राहकों पर भी कुछ असर पड़ता है। उन्होंने इस संभावना से साफ इनकार किया कि मौजूदा कीमत तय करने की नीति में कोई बदलाव किया जाएगा। प्रधान के मुताबिक, ‘हमें अगर सभी को तेल उपलब्ध कराना है तो बाजार आधारित खुदरा कीमत तय करने का फॉमरूला ही लागू करना होगा।’</p> 
 
<p data-translation="<span>Pradhan表示，為確定商品和服務稅（GST）而設立的商品及服務稅理事會應迅速決定汽油和柴油。這對國家的能源安全以及普通大眾也很重要。早些時候，總理敦促各州減少費用並向公眾提供救濟。</span>">प्रधान ने कहा कि वस्तु एवं सेवा कर (जीएसटी) तय करने के लिए गठित जीएसटी परिषद को पेट्रोल व डीजल के बारे में शीघ्रता से फैसला करना चाहिए। यह देश की ऊर्जा सुरक्षा के साथ ही आम जनता के हित के लिए भी जरूरी है। पहले प्रधान ने राज्यों से आग्रह किया कि उन्हें शुल्क में कटौती कर जनता को राहत देनी चाहिए।</p> 
<p data-translation="<span><span id=&quot;_1&quot;>通過</span> <span id=&quot;_2&quot;>Surbhi</span> <span id=&quot;_3&quot;>Jain</span>
</span>"><span id="_1" data-translation="通過">By</span> <span id="_2" data-translation="Surbhi">Surbhi</span> <span id="_3" data-translation="Jain">Jain</span>
</p>
</div></div>