<div id="readability-page-1" class="page"><h3 class="title" data-translation="<span>最高法院可以回复訂購教師預訂</span>">फैकल्टी आरक्षण पर आदेश पलटने के लिए सुप्रीम कोर्ट जाएगी सरकार</h3><div>

<div>
<span>Publish Date:Wed, 04 Apr 2018 09:46 AM (IST)</span>

</div>
</div><div> 
<p data-translation="<span>新德里，（帕特拉）。在宣布大學新的教師預訂系統後的幾週內，政府正準備向最高法院提交特別許可申請來推翻這一決定。宣布後，該系統發生爭議。</span>">नई दिल्ली, (प्रेट्र)। विश्वविद्यालयों के लिए नई फैकल्टी आरक्षण व्यवस्था की घोषणा करने के कुछ हफ्तों बाद ही सरकार इस फैसले को पलटने के लिए सुप्रीम कोर्ट में विशेष अनुमति याचिका दाखिल करने की तैयारी कर रही है। घोषणा के बाद यह व्यवस्था विवादों में घिर गई थी।</p> 
<p data-translation="<span>在一項計劃中，聯合國人力資源發展部長普拉卡什·爪哇德卡爾表示：“大學或部門是否應該被視為一個單位來進行預訂存在混淆。已經成立了一個部際委員會來討論這個問題。我們也接受了法律建議，並決定向最高法院提交特別許可申請。“</span>">एक कार्यक्रम में केंद्रीय मानव संसाधन विकास मंत्री प्रकाश जावड़ेकर ने कहा, 'आरक्षण के लिए विश्वविद्यालय को या विभाग को इकाई माना जाए, इस पर भ्रम है। इस मामले पर विचार-विमर्श के लिए एक अंतर मंत्रालयी समिति गठित की गई है। हमने कानूनी सलाह भी ली है और सुप्रीम कोर्ट में विशेष अनुमति याचिका दाखिल करने का फैसला लिया है।'</p> 
<p data-translation="<span>在安拉阿巴德高等法院命令後，大學教育資助委員會（UGC）於3月5日宣布實施新的教師預訂製度。在此基礎上，我們做出安排，以機構為基礎計算總職位，而不是以部門為基礎。最高法院也維持高等法院的決定。但是，這個決定可能會帶來嚴重的後果，因為它可以減少SC-ST教職員工的職位數量。</span>">बता दें कि इलाहाबाद हाई कोर्ट के आदेश के बाद विश्वविद्यालय अनुदान आयोग (यूजीसी) ने पांच मार्च को फैकल्टी आरक्षण की नई व्यवस्था लागू करने की घोषणा की थी। इसके तहत कुल पदों की गणना संस्थान के आधार पर करने की बजाय विभाग के आधार पर करने की व्यवस्था की गई थी। सुप्रीम कोर्ट ने भी हाई कोर्ट के फैसले को बरकरार रखा था। लेकिन इस फैसले के गंभीर परिणाम होने की आशंका है क्योंकि इससे एससी-एसटी फैकल्टी सदस्यों के लिए उपलब्ध पदों की संख्या में कमी आ सकती है।</p> 
 
<p data-translation="<span>教資會表示，新的保留公式符合去年四月安拉阿巴德高等法院的指示。高等法院在聽取Banaras Hindu大學教師招聘的情況時說，與其說是整個大學，不如說每個部門都應被視為一個保留單位。在人力資源發展部的指示下，教資會委任的委員會研究了10項關於這個問題的法庭命令，並向所有大學推薦安拉阿巴德高等法院的命令。</span>">यूजीसी ने कहा है कि नया आरक्षण फॉर्मूला पिछले साल अप्रैल में इलाहाबाद हाई कोर्ट द्वारा दिए गए निर्देशों के मुताबिक है। बनारस हिंदू विश्वविद्यालय में अध्यापकों की नियुक्ति मामले की सुनवाई करते हुए हाई कोर्ट ने कहा था कि आरक्षण के लिए पूरे विश्वविद्यालय की बजाय हर विभाग को इकाई माना जाना चाहिए। मानव संसाधन विकास मंत्रालय के निर्देश पर यूजीसी द्वारा नियुक्त समिति ने इस विषय पर 10 अदालती आदेशों का अध्ययन किया और सभी विश्वविद्यालयों में इलाहाबाद हाई कोर्ट का आदेश लागू करने की सिफारिश की थी।</p> 
<p data-translation="<span><span id=&quot;_0&quot;>通過</span> <span id=&quot;_1&quot;>Arti</span> <span id=&quot;_2&quot;>Yadav</span>
</span>"><span id="_0" data-translation="通過">By</span> <span id="_1" data-translation="Arti">Arti</span> <span id="_2" data-translation="Yadav">Yadav</span>
</p>
</div></div>