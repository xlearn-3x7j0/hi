<div id="readability-page-1" class="page"><h3 class="title" data-translation="<span>當甘地基為殺死瘋狗辯護時，他曾告訴“極端暴力”</span>">जब पागल कुत्तों की हत्या को गांधीजी ने ठहराया था जायज, बताया था ‘न्यूनतम हिंसा’</h3><div itemprop="description">
				<p data-translation="<span>非暴力被國家聖雄甘地之父認為是一名牧師。但是，一旦甘地基為殺死狂犬病感染的狗提供了理由。他們稱之為最低限度的暴力。事實上，1926年10月，著名的紡織商Ambalal Sarabhai Mill被趕到了Sarabhai Mill校園，並因感染危險的狗的問題而感到不安。Sarabhai命令很難殺死這樣的60隻狗。這有一個騷動。然後麻煩的安巴拉勒·薩拉拜去了薩巴爾馬提·阿什拉姆，遇見了甘地吉，並告訴他他的問題。他還通知非暴力的神父命令殺害狗。Sarabhai告訴Gandhiji，“當我從政府，市政公司和Mahajan那裡得不到任何建議時，它必須來（殺死狗）。” 甘地基在同月發表的一篇關於這個問題的文章在“年輕的印度”出版。</span>">राष्ट्रपिता महात्मा गांधी को अहिंसा को पुजारी माना जाता है। लेकिन, एक बार गांधीजी ने रैबीज से संक्रमित पागल कुत्तों की हत्या को जायज ठहराया था। उन्होंने इसे न्यूनतम हिंसा करार दिया था। दरअसल, अक्टूबर, 1926 में मशहूर कपड़ा व्यवसायी अंबालाल साराभाई मिल परिसर में रैबिज संक्रमित खतरनाक कुत्तों की समस्या से बेहद परेशान हो गए थे। साराभाई ने इससे तंग आकर ऐसे 60 कुत्तों को मारने आदेश दे दिया था। इस पर हंगामा मच गया था। परेशान अंबालाल साराभाई ने तब साबरमती आश्रम जाकर गांधीजी से मिले और उन्हें अपनी समस्या के बारे में बताया। उन्होंने अहिंसा के पुजारी को कुत्तों को मारने का हुक्म देने की भी जानकारी दी थी। साराभाई ने गांधीजी को कहा था, ‘मुझे जब सरकार, नगर निगम और महाजनों की ओर से इस मसले पर कोई सलाह नहीं मिली तब इस पर (कुत्तों को मारने) आना पड़ा।’ गांधीजी ने उसी महीने प्रकाशित ‘यंग इंडिया’ में इस मुद्दे पर एक लेख लिखा था।</p>

		
	
<p data-translation="<span>在這個問題上沒有兩個人認為殺害Hindutva的生物被認為是罪。根據我的理解，每一個宗教都會同意這個原則。當一個人參與到行為中時，問題就來了。我們認為使用殺蟲劑殺死細菌是一項責任。這是暴力，但仍然是義務。消除狂犬病感染的狗隻是最小的暴力。那些生活在森林裡的狗不能消滅這些狗。居住在城市的人們負責保護動物。以這種方式，殺死感染的狗是義務的對抗。如果他殺死一隻狗，那麼他會犯罪，如果他不這樣做，那麼他會比這更嚴重。“ 讓我們知道，最近在喀拉拉邦流行殺死流浪狗的憤怒。狗已經砍傷了許多人。在某些情況下，受害者的生活也消失了。在全國許多地方的狗 問題變得非常嚴重。關於殺害他有很多爭議。</span>">महात्मा गांधी ने लेख में लिखा था, ‘इस बात में कोई दो राय नहीं कि हिंदुत्व में जीवित प्राणी की हत्या को पाप माना गया है। मेरी समझ में हर धर्म इस सिद्धांत से सहमत होगा। समस्या तब आती है जब कोई व्यक्ति इसे व्यवहार में लाने में जुट जाता है। हमलोग कीटाणुनाशकों के इस्तेमाल से कीटाणुओं को मारना अपना कर्तव्य समझते हैं। यह हिंसा है फिर भी यह दायित्व है। रैबिज संक्रमित कुत्तों को खत्म करना न्यूनतम हिंसा है। जंगलों में रहने वाला इन कुत्तों को समाप्त नहीं कर सकता है। शहरों में रहने वाले लोग प्राणियों की रक्षा के लिए जिम्मेदार हैं। ऐसे में संक्रमित कुत्तों को मारना दायित्वों का टकराव है। यदि वह कुत्ते को मारता है तो वह पाप करेगा और यदि वह ऐसा नहीं करता है तो वह उससे ज्यादा गंभीर पाप होगा।’ बता दें कि हाल के दिनों में केरल में आवारा कुत्तों को मारने पर बवाल मच गया था। कुत्तों ने कई लोगों को काटकर घायल कर दिया था। कुछ मामलों में तो पीड़ित की जान भी चली गई थी। देश के कई हिस्सों में कुत्तों की समस्या बेहद गंभीर हो जाती है। ऐसे में उसे मारने को लेकर काफी विवाद होता है।</p>
				<p data-translation="<span><span id=&quot;_0&quot;>印地文</span> <span id=&quot;_1&quot;>新聞</span>更新鏈接和查看不斷實現谷歌加的Facebook頁面上的連接和Twitter上與我們的下載處理<span id=&quot;_2&quot;>印地文</span> <span id=&quot;_3&quot;>新聞</span> <span id=&quot;_4&quot;>應用程序</span></span>"><span id="_0" data-translation="印地文">Hindi</span> <span id="_1" data-translation="新聞">News</span> से जुड़े अपडेट और व्‍यूज लगातार हासिल करने के लिए हमारे साथ फेसबुक पेज और ट्विटर हैंडल के साथ गूगल प्लस पर जुड़ें और डाउनलोड करें <span id="_2" data-translation="印地文">Hindi</span> <span id="_3" data-translation="新聞">News</span> <span id="_4" data-translation="應用程序">App</span></p>
							
          <!-- story tags -->
										<!--<div id="vuukle-emote"></div>-->
						
												
					
															
					
								<!-- E generator section -->
				
				<!-- End E-generator section -->
				
				<!-- Comment section -->
															
										        </div></div>