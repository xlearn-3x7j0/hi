<div id="readability-page-1" class="page"><h3 class="title" data-translation="<span><span id=&quot;_0&quot;>CBSE</span>主席Anita Karwal 在文件洩漏案中宣告失敗</span>">पेपर लीक मामले पर <span id="_0" data-translation="CBSE">CBSE</span> अध्यक्ष अनीता करवाल ने तोड़ी चुप्पी, दिया यह बयान</h3><div><div id="story_pic"><div><img alt="पेपर लीक मामले पर CBSE अध्यक्ष अनीता करवाल ने तोड़ी चुप्पी, दिया यह बयान" src="https://i.ndtvimg.com/i/2018-03/cbse-anita-karwal_650x400_71522330190.jpg"></div><p data-translation="<span>CBSE主席Anita Karwal （文件照片）</span>">सीबीएसई अध्यक्ष अनीता करवाल. (फाइल फोटो)</p></div></div><div itemprop="articleBody"><b>नई दिल्ली: </b>सीबीएसई पेपर लीक मामले ने एक बार फिर से देश की परीक्षा व्यवस्था की पारदर्शिता पर सवाल खड़े कर दिये हैं. सीबीएसई ने बुधवार को घोषणा की थी कि पेपर लीक के मद्देनजर 10वीं की गणित की परीक्षा और कक्षा 12वीं की अर्थशास्त्र की परीक्षा दोबारा ली जाएगी. इस बीच पहली बार इस मामले पर सीबीएसई अध्यक्ष अनीता करवाल ने पहली बार अपनी चुप्पी तोड़ी है. सीबीएसई अध्यक्ष अनीता करवाल ने कहा है कि हमने यह फैसला छात्रों के पक्ष में लिया है. हम उनकी बेहतरी के लिए लगातार काम कर रहे हैं. परीक्षा के तारीखों की जल्द ही घोषणा की जाएगी.&nbsp;<p data-translation="<span>早些時候，在同一個問題上，普拉卡什Javadekar曾表示，這是非常不幸的。我可以理解父母和學生的痛苦。我甚至無法入睡，我也是一名守護者。那些在本文洩漏案中有罪的人不會倖免。人力發展部部長普拉卡什爪哇德卡爾說，警方很快將把他們控制的罪魁禍首。在南南合作的情況下警方逮捕被告的方式也將被逮捕。</span>">
इससे पहले इसी मामले पर प्रेस कॉन्फ्रेंस कर प्रकाश जावड़ेकर ने कहा था कि यह काफी दुर्भाग्यपूर्ण है. मैं अभिभावकों और विधार्थियों के दर्द को समझ सकता हूं. मैं भी नहीं सो सका, मैं भी एक अभिभावक हूं. इस पेपर लीक मामले में जो भी दोषी होंगे, उन्हें बख्शा नहीं जाएगा. मानव संसाधन मंत्री प्रकाश जावड़ेकर ने कहा कि पुलिस जल्द ही दोषियों को अपनी गिरफ्त में लेगी. जिस तरह से पुलिस ने एसएससी के मामले में पुलिस ने आरोपियों को गिरफ्तार किया है, वैसे ही इसमें भी गिरफ्तारी होगी.&nbsp;</p><p data-translation="<span>他進一步表示，最高法院也遵守了CBSE。我們會走到最後。我們將確保將來不會有這種欺詐行為。我們將改進系統。他表示，CBSE即將在周一或週二宣布新的日期。在此之前，Prakash Javadekar曾表示，為確保不存在此類洩漏，將於週一開始實施新的安排。政府將確保沒有不公正。他告訴記者，由於紙張洩漏的消息，他遭受了很多痛苦，並強調他有信心警方將進行調查並抓獲罪魁禍首。但是，CBSE和行政部門現在看到了行動。在CBSE的第12屆經濟學論文和10年級數學洩漏的情況下，SIT現在將由聯合專員領導。此前，德里警方刑事部門提起訴訟，並在許多地方開始調查和搜查。星期三晚上在德里的八個地方進行了襲擊。</span>">
उन्होंने आगे कहा कि सीबीएसई की तारीफ सुप्रीम कोर्ट भी कर चुका है. हम इसकी तह तक जाएंगे. हम इस बात को सुनिश्चित करेंगे कि आगे से ऐसी कोई धोखाधड़ी नहीं होगी. हम सिस्टम में सुधार करेंगे. उन्होंने कहा कि सीबीएसई जल्द ही सोमवार या मंगलवार को नई तारीखों की घोषणा करेगा. इससे पहले प्रकाश जावड़ेकर ने कहा था कि 'ऐसी कोई लीक नहीं हो, यह सुनिश्चित करने के लिए एक नयी व्यवस्था सोमवार से लागू हो जायेगी. सरकार यह सुनिश्चित करेगी कि कोई अन्याय नहीं हो. उन्होंने संवाददाताओं से कहा कि पेपर लीक होने की खबरों से उन्हें काफी दुख हुआ है, साथ ही जोर दिया कि उन्हें भरोसा है कि पुलिस जांच करेगी और दोषियों को पकड़ लेगी.'
हालांकि, इसे लेकर अब सीबीएसई और प्रशासन हरकत में दिख रहा है. सीबीएसई की 12वीं कक्षा की अर्थशास्त्र का पेपर तथा 10वीं कक्षा की गणित का पर्चा कथित रूप से लीक होने के मामले में अब ज्वाइंट कमिश्नर के नेतृत्व में एसआईटी जांच करेगी. इससे पहले दिल्ली पुलिस की क्राइम ब्रांच ने मामला दर्ज कर इसकी जांच शुरू की थी और कई जगहों पर छापे मारी भी की थी. दिल्ली में बुधवार की देर रात 8 जगहों पर छापेमारी की गई थी.</p><p data-translation="<span>據消息稱，有消息稱，<span id=&quot;_1&quot;>CBSE</span>Stick Leak上的PM Narendra Modi對HRD部長Prakash Javadekar的整個事件表示擔憂。Prakash Javadekar在接受媒體採訪時說：“從星期一開始將實施一個新系統，以確保沒有這種洩漏。” 政府將確保沒有不公正。</span>">
बता दें कि सूत्रों के अनुसार खबर थी कि <span id="_1" data-translation="CBSE">CBSE</span> पर्चा लीक पर पीएम नरेंद्र मोदी ने मानव संसाधन विकास मंत्री प्रकाश जावड़ेकर की बात कर इस पूरे प्रकरण पर नाखुशी जताई है. प्रकाश जावड़ेकर ने मीडिया से बात करते हुए कहा, 'ऐसी कोई लीक नहीं हो, यह सुनिश्चित करने के लिये एक नयी व्यवस्था सोमवार से लागू हो जायेगी. सरकार यह सुनिश्चित करेगी कि कोई अन्याय नहीं हो.</p></div></div>