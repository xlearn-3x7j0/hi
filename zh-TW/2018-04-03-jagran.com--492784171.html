<div id="readability-page-1" class="page"><h3 class="title" data-translation="<span>GST退稅已批准為17,616億盧比出口商，CBEC活動的影響</span>">निर्यातकों को 17,616 करोड़ के जीएसटी रिफंड हुए मंजूर, सीबीईसी के अभियान का दिखा असर</h3><div>

<div>
<span>Publish Date:Tue, 03 Apr 2018 10:33 AM (IST)</span>

</div>
</div><div> 
<p data-translation="<span>新德里（商務服務台）出口商的GST退稅問題現在已經開始解決。政府通過在上個月的兩週舉行特別活動，批准了17,616盧比的出口商退稅。政府聲稱IGST下的90％索賠已獲批准。</span>">नई दिल्ली (बिजनेस डेस्क)। निर्यातकों के जीएसटी रिफंड की समस्या अब सुलझने लगी है। सरकार ने बीते माह एक पखवाड़े का विशेष अभियान चलाकर अब तक निर्यातकों के 17,616 करोड़ रुपये के रिफंड मंजूर कर दिये हैं। सरकार का दावा है कि आइजीएसटी के तहत आने वाले 90 फीसद दावों को मंजूरी दे दी गई है।</p> 
<p data-translation="<span>由於GST在該國推出，出口商在退款時遇到了問題。由於缺少退款，出口商面臨著流動資金的困難。這也影響了出口商製造業的生產。最後，在總理辦公室的介入之後，開始支付出口商退款的過程。</span>">देश में जीएसटी लागू होने के बाद से ही निर्यातकों को रिफंड मिलने की समस्या बनी हुई थी। रिफंड नहीं मिलने के चलते निर्यातकों को वर्किग कैपिटल की दिक्कत आने लगी थी। मैन्यूफैक्चरिंग करने वाले निर्यातकों के उत्पादन पर भी इसका असर पड़ने लगा था। अंत में प्रधानमंत्री कार्यालय के हस्तक्षेप के बाद निर्यातकों के रिफंड के भुगतान की प्रक्रिया शुरू हुई।</p> 
<p data-translation="<span>財政部長Hasmukh Adhia週一表示，3月15日至3月31日，中央間接稅和海關局（CBIC）發起了一場運動。這項運動解決了出口商未付退款的情況。IGST的9604盧比盧比的退款已在此期間獲得批准。此外，中央政府給予的進項稅抵免（ITC）批准了5510億盧比的退稅。在這項運動中，國家政府的優秀ITC批准了2502盧比盧比的退款。</span>">वित्त सचिव हसमुख अढिया ने सोमवार को बताया कि 15 मार्च से 31 मार्च तक केंद्रीय अप्रत्यक्ष कर व कस्टम बोर्ड (सीबीआइसी) ने एक अभियान चलाया। इस अभियान में निर्यातकों के बकाया रिफंड के मामले सुलझाए गए। इस दौरान आइजीएसटी के 9604 करोड़ रुपये के रिफंड मंजूर हुए। इसके अतिरिक्त केंद्र सरकार की तरफ से दिये जाने वाले इनपुट टैक्स क्रेडिट (आइटीसी) के तहत 5510 करोड़ रुपये के रिफंड स्वीकृत हुए। राज्य सरकारों पर बकाया आइटीसी के तहत 2502 करोड़ रुपये का रिफंड इस अभियान में मंजूर किया गया।</p> 
 
<p data-translation="<span>根據財政部的統計，截至2018年1月31日，出口商共提交了2,730,017份IGST發貨票據。其中，支付2,28829張賬單已經批准至2018年3月31日。因此，政府已經解決了83％的法案。政府收到10720盧比盧比的合格索賠，其中9604盧比盧比退稅獲得批准。Adiya表示，89.6％的IGST退款索賠已經以此方式獲得批准。</span>">वित्त मंत्रलय के मुताबिक 31 जनवरी 2018 तक निर्यातकों ने आइजीएसटी के कुल 2,73,017 शिपिंग बिल दाखिल किये। इनमें से 31 मार्च 2018 तक 2,28,829 बिलों का भुगतान मंजूर किया जा चुका है। इस तरह कुल बिलों के 83 फीसद का निपटारा सरकार कर चुकी है। सरकार को 10,720 करोड़ रुपये के आइजीएसटी के योग्य दावे प्राप्त हुए जिनमें से 9604 करोड़ रुपये के रिफंड को मंजूरी दी गई। अढिया ने कहा कि इस तरह आइजीएसटी के रिफंड के 89.6 फीसद दावों को मंजूरी दी जा चुकी है।</p> 
<p data-translation="<span>Fio總幹事Ajay Sahay博士歡迎政府退款，表示有必要加快批准ITC索賠的過程。到目前為止，已從ITC總收入17471億盧比中退出了8012盧比的退款。這筆款項包括代表中央政府和州政府批准的未付退款金額。</span>">फियो के महानिदेशक डॉ. अजय सहाय ने रिफंड पर सरकार की इस प्रक्रिया का स्वागत करते हुए कहा है कि आइटीसी के दावे मंजूर करने की प्रक्रिया को भी तेज करने की आवश्यकता है। अभी तक आइटीसी के कुल 17471 करोड़ रुपये के रिफंड के दावे में से कुल 8012 करोड़ रुपये का रिफंड ही जारी किया गया है। इस राशि में केंद्र और राज्य दोनों सरकारों की तरफ से मंजूर बकाया रिफंड की राशि शामिल है।</p> 
<p data-translation="<span><span id=&quot;_0&quot;>通過</span> <span id=&quot;_1&quot;>Surbhi</span> <span id=&quot;_2&quot;>Jain</span>
</span>"><span id="_0" data-translation="通過">By</span> <span id="_1" data-translation="Surbhi">Surbhi</span> <span id="_2" data-translation="Jain">Jain</span>
</p>
</div></div>