<div id="readability-page-1" class="page"><h3 class="title" data-translation="<span>沒有哪個政府像我們的政府一樣尊重巴巴薩赫布Ambedkar：PM莫迪</span>">किसी सरकार ने बाबा साहब अंबेडकर का उतना सम्मान नहीं किया, जितना हमारी सरकार ने किया: पीएम मोदी</h3><div><div id="story_pic"><div><img alt="किसी सरकार ने बाबा साहब अंबेडकर का उतना सम्मान नहीं किया, जितना हमारी सरकार ने किया: पीएम मोदी" src="https://i.ndtvimg.com/i/2018-04/pm-narendra-modi_650x400_81522833344.jpg"></div><p data-translation="<span>下午莫迪開設西部法院附屬樓與MPs旅舍相連</span>">पीएम मोदी ने सांसदों के हॉस्टल से जुड़े वेस्टर्न कोर्ट एनेक्सी भवन का उद्घाटन किया</p></div></div><div itemprop="articleBody"><b>नई दिल्ली: </b>बाबा साहब भीमराव अंबेडकर की विरासत का राजनीतिकरण करने के लिये राजनीतिक दलों पर निशाना साधते हुए प्रधानमंत्री नरेन्द्र मोदी ने बुधवार को कहा कि उनकी सरकार ने बाबा साहब का सम्मान बढ़ाने का जितना कार्य किया, उतना किसी दूसरी सरकार ने नहीं किया.<p data-translation="<span>總理說，通過履行好幾個紀念巴巴沙赫的項目，我國政府給了他們正確的地方。他說，26日在Alipore路裡面有Babasaheb咽了最後一口氣，將致力於向全國的安貝德卡賈揚蒂的前夜。</span>">
प्रधानमंत्री ने कहा कि बाबा साहब की याद में अनेक परियोजनाओं को पूरा करके हमारी सरकार ने उन्हें उचित स्थान दिलाया. उन्होंने कहा कि 26 अलीपुर रोड स्थित जिस मकान में बाबा साहब ने अंतिम सांस ली, उसे अंबेडकर जयंती की पूर्व संध्या पर राष्ट्र को समर्पित किया जायेगा.</p><p data-translation="<span>莫迪說，在與國會議員招待所有關的西部法院附屬建築開幕後，人們使用Ambedkar的名字來獲得政治優勢。他說，他的政府完成了Ambedkar國際中心，當時Atal Bihari Vajpayee的政府在該中心時被認為是該中心。莫迪說，以前的UPA政府多年來一直沒有推進這個項目。總理的這一聲明是在最高法院關於SC-ST暴行預防法案的決定在該國許多地區發生大規模抗議時發生的。</span>">
सांसदों के हॉस्टल से जुड़े वेस्टर्न कोर्ट एनेक्सी भवन का उद्घाटन करने के बाद मोदी ने कहा कि लोगों ने अंबेडकर के नाम का राजनीतिक फायदे के लिये इस्तेमाल किया. उन्होंने कहा कि उनकी सरकार ने अंबेडकर अंतरराष्ट्रीय केंद्र को पूरा किया जिसका विचार उस समय किया गया था जब केंद्र में अटल बिहारी वाजपेयी की सरकार थी.
मोदी ने कहा कि पूर्ववर्ती संप्रग सरकार ने वर्षों तक इस परियोजना को नहीं आगे बढ़ाया. प्रधानमंत्री का यह बयान ऐसे समय में आया है जब एससी-एसटी अत्याचार निवारक कानून पर उच्चतम न्यायालय के फैसले को लेकर भारत बंद के दौरान देश के कई हिस्सों में भारी विरोध प्रदर्शन देखने को मिला.</p></div></div>