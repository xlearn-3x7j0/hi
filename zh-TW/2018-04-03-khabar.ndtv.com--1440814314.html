<div id="readability-page-1" class="page"><h3 class="title" data-translation="<span>比哈爾邦批准的投資建議9,118千盧比：工業部長</span>">बिहार में 9,118 करोड़ रुपये के निवेश प्रस्तावों को मंजूरी दी गई : उद्योग मंत्री</h3><div itemprop="articleBody"><b>पटना: </b>बिहार के उद्योग मंत्री जयकुमार सिंह ने मंगलवार को बताया कि प्रदेश में जनवरी 2017 से अब तक 9,118 करोड़ रुपये के निवेश के 759 निवेश प्रस्तावों को पहले चरण की स्वीकृति दी जा चुकी है.<p data-translation="<span>比哈爾邦立法委員會，人民黨已經成為會員拉傑什·庫馬爾別名Bablu回答賈古瑪辛格說，不時吸引投資者投資者路演見面是由Gupta和公正，展覽，研討會提出了一個星號的問題它也傳播關於國家的工業政策。</span>">
बिहार विधान परिषद में भाजपा सदस्य राजेश कुमार उर्फ बब्लू गुप्ता द्वारा पूछे गए एक तारांकित प्रश्न का उत्तर देते हुए जयकुमार सिंह ने बताया कि निवेशकों को आकृष्ट करने के लिए समय-समय पर इनवेस्टर मीट रोड शो किया गया है और मेला, प्रदर्शनी, सेमिनार में भी राज्य की औद्योगिक नीति के संबंध में प्रचार-प्रसार किया जाता है.</p><p data-translation="<span>他表示，截至2017年1月，第一階段已批准了759個投資額為9118億盧比的投資建議。</span>">
उन्होंने कहा कि जनवरी 2017 से अब तक 9,118 करोड़ रुपये के निवेश के 759 निवेश प्रस्तावों को पहले चरण की स्वीकृति दी जा चुकी है.</p><p data-translation="<span>Jayakumar表示，在123項獲得財政獎勵的提案中，有84項獲得批准。其中，30個單位已被雇用。其餘的正在就業過程中，他表示政府正在不斷努力促進對該州的投資。該政策於2006年創建，旨在鼓勵政府建立工業部門。使這一政策具有吸引力，制定了2011年的政策，現在比哈爾邦工業投資促進政策2016有效。Jayakumar說，在它之下，提供了通用申請表，自我認證系統，並且加強了單一窗口清關係統。根據此規定，30天內允許接受申請，30天后允許接受申請。</span>">
जयकुमार ने बताया कि वित्तीय प्रोत्साहन स्वीकृति के लिए प्राप्त 123 प्रस्तावों में से 84 को स्वीकृति दी जा चुकी है. इनमें से 30 इकाइयां कार्यरत हो चुकी हैं. शेष कार्यरत होने की प्रक्रिया में हैं.उन्होंने कहा कि सरकार राज्य में निवेश को बढ़ावा देने के लिए सतत प्रयत्नशील है. सरकार के द्वारा औद्योगिक इकाइयों की स्थापना को प्रोत्साहित करने के लिए वर्ष 2006 में नीति बनायी गयी थी. इस नीति को आकर्षक बनाते हुए वर्ष 2011 की नीति बनाई गयी और अभी बिहार औद्योगिक निवेश प्रोत्साहन नीति 2016 प्रभावी है.
जयकुमार ने बताया कि इसके तहत कॉमन अप्लिकेशन फार्म, सेल्फ अटेस्टेशन सिस्टम की सुविधा प्रदान की गई है और सिंगल विंडो क्लीयरेंस सिस्टम को सुदृढ़ किया गया है. इसके अंतर्गत 30 दिनों के अंदर आवेदन पर स्वीकृति प्रदान की जा रही है तथा 30 दिनों के बाद डीम्ड क्लीयरेंस दिए जाने का प्रावधान किया गया है.</p><p data-translation="<span>他表示，除吸引投資外，2017年啟動政策也已實施。投資者正在吸引，預計會提高該州的增長率。</span>">
उन्होंने कहा कि इसके अलावा निवेश को आकर्षित करने के लिए स्टार्ट अप नीति 2017 भी लागू की गई है. निवेशक आकर्षित हो रहे हैं जिससे राज्य का विकास दर निश्चित रुप से बढ़ने की उम्मीद है.</p><p data-translation="<span>（此消息尚未由NDTV團隊編輯，它已直接從Syndicate feed發布。）</span>">(इस खबर को एनडीटीवी टीम ने संपादित नहीं किया है. यह सिंडीकेट फीड से सीधे प्रकाशित की गई है।)</p></div></div>