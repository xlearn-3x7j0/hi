<div id="readability-page-1" class="page"><h3 class="title" data-translation="<span>我們不會停止保留，我們也不會; 反對派在關閉期間對死亡負責：沙阿</span>">हम ना आरक्षण खत्म करेंगे, ना करने देंगे; बंद के दौरान मौतों का जिम्मेदार विपक्ष: शाह</h3><div id="fontSize-2"><ul><li data-translation="<span>最高法院在3月20日的判決中根據SC-ST法案禁止逮捕。</span>">सुप्रीम कोर्ट ने 20 मार्च के फैसले में एससी-एसटी एक्ट के तहत तुरंत गिरफ्तारी पर रोक लगा दी थी</li><li data-translation="<span>4月2日這一決定被稱為針對印度，在這場運動中有15人遇難。</span>">इस फैसले के खिलाफ 2 अप्रैल को भारत बंद बुलाया गया था, इस आंदोलन में 15 लोगों की मौत हुई</li><li data-translation="<span>儘管10個州出現暴力事件，但政府已經就此事提出了重新審查請願書。</span>">सरकार ने मामले पर पुनर्विचार याचिका दाखिल की थी, इसके बावजूद 10 राज्यों में हिंसा भड़क उठी</li></ul><p data-translation="<span>布巴內斯瓦爾。人民黨全國總統阿米特·沙阿星期三表示，在奧迪沙Bhawaniipatna集會期間保護落後階層的利益。他表示，中央政府既不會結束對SC-ST社區的保留，也不會有其他人這樣做。沙阿說：“巴巴沙赫在憲法中製定了這樣的保留政策，他不敢改變任何事情。</span>">भुवनेश्वर. बीजेपी के राष्ट्रीय अध्यक्ष अमित शाह ने बुधवार को ओडिशा के भवानीपटना में रैली दौरान पिछड़े वर्ग के हितों की रक्षा करने की बात कही। उन्होंने कहा कि केंद्र सरकार ना तो एससी-एसटी समुदाय को मिलने वाले आरक्षण को खत्म करेगी ना ही किसी और को ऐसा करने देगी। शाह ने कहा, “बाबासाहेब ने संविधान में जैसी आरक्षण नीति बनाई थी, उसे कोई बदलने की हिम्मत नहीं कर सकता।</p><p data-translation="<span>國會和反對派對關閉期間的死亡負責 - 沙赫將國會和反對派在停工期間致死。他說：“總理親自向人民保證中心將向最高法院提交复議申請時，為什麼要這樣做？在示威期間，有10人死亡。國會和反對黨對這些死亡負責。</span>">बंद के दौरान हुई मौतों के लिए कांग्रेस और विपक्ष जिम्मेदार
- शाह ने बंद के दौरान हुई मौतों के लिए कांग्रेस और विपक्ष पर निशाना साधा। उन्होंने कहा, “जब प्रधानमंत्री खुद लोगों को आश्वासन दे चुके थे कि केंद्र सुप्रीम कोर्ट में पुनर्विचार याचिका दाखिल करेगा तो बंद क्यों बुलाया गया? प्रदर्शनों के दौरान 10 लोगों की मौत हुई। इन मौतों के लिए कांग्रेस और विपक्ष पार्टियां जिम्मेदार हैं।</p><p data-translation="<span>針對BJP的運動在媒體上運行 - 人民黨主席聲稱媒體和社交媒體被錯誤地宣稱BJP將完成預定。他提到莫迪，他說：“我們完全相信憲法。由於保留政策由Babasaheb創建，因此不會有任何變化。任何人都不會有勇氣這樣做，也不會讓任何人做到這一點。</span>">मीडिया पर चलाया गया बीजेपी के खिलाफ अभियान
- बीजेपी अध्यक्ष ने दावा किया कि मीडिया और सोशल मीडिया में झूठा प्रचार किया गया कि बीजेपी आरक्षण खत्म कर देगी। उन्होंने पीएम मोदी का जिक्र करते हुए कहा, “हमें संविधान के साथ पूरी आस्था है। बाबासाहेब ने जैसी आरक्षण नीति बनाई थी, उसमें जरा भी बदलाव नहीं किया जाएगा। ना तो किसी में ये करने की हिम्मत है और ना ही बीजेपी किसी को ऐसा करने देगी।</p><p data-translation="<span>SC-ST的行為違反了最高法院的判決，印度關閉了7分</span>">एससी-एसटी एक्ट पर सुप्रीम कोर्ट के फैसले के खिलाफ हुआ था भारत बंद, 7 पॉइंट्स</p><p data-translation="<span>1.最高法院於3月20日下令，不應立即逮捕SC / ST法案。在根據本法登記的案件中，將會提前保釋。警方應在7天內進行調查。未經獲得任命的官員的批准，政府官員的逮捕是不能完成的。</span>">1. सुप्रीम कोर्ट ने 20 मार्च को अपने फैसले में आदेश दिया था कि एससी/एसटी एक्ट में तत्काल गिरफ्तारी न की जाए। इस एक्ट के तहत दर्ज होने वाले केसों में अग्रिम जमानत मिले। पुलिस को 7 दिन में जांच करनी चाहिए। सरकारी अधिकारी की गिरफ्तारी नियुक्ति करने वाले अधिकारी की मंजूरी के बिना नहीं की जा सकती।</p><p data-translation="<span>達利特組織已經開始抗議這個決定。許多人告訴政府介入此事。政府還向最高法院提交了重審請願書。</span>">2. इस फैसले के खिलाफ दलित संगठनों ने विरोध प्रदर्शन शुरू कर दिए थे। कई लोगों ने सरकार से इस मामले में दखल देने की बात कही थी। सरकार ने सुप्रीम कोर्ट में मामले पर पुनर्विचार याचिका दाखिल भी कर दी थी।</p><p data-translation="<span>但是，許多達利特組織也在4月2日競選在Whatsapp上關閉印度 到目前為止，還不知道是誰領導的，但在接近日期之後，抗議者聚集在一起。</span>">3. हालांकि, कई दलित संगठनों ने वॉट्सएप पर 2 अप्रैल को भारत बंद करने का अभियान भी चला दिया। अभी तक इसकी जानकारी नहीं है कि ये अभियान किसके नेतृत्व में शुरू हुआ, लेकिन तारीख नजदीक आते-आते प्रदर्शनकारी बड़ी संख्या में एकजुट हो गए।</p><p data-translation="<span>4. 4月2日，該國10個州出現激烈的騷動。這些人死亡15人。中央邦7個，北方邦3-3個，比哈爾邦2個，拉賈斯坦邦2個。許多地方的公共汽車都被著火。與此同時，警方還記錄了這種石頭猥褻事件。</span>">4. 2 अप्रैल को देश के 10 राज्यों में उग्र आंदोलन हुए। इनमें 15 लोगों की मौत हुई। मध्य प्रदेश में 7, उत्तर प्रदेश और बिहार में 3-3 और राजस्थान में 2 की मौत हुई। कई जगहों पर बसों में आग लगा दी गई। साथ ही पुलिस पर पत्थरबाजी जैसी घटनाएं भी दर्ज की गईं।</p><p data-translation="<span>國會公開支持這一事件的運動。在推文中，拉胡爾甘地還針對BJP和RSS的動向，吸引達利特人。</span>">5. कांग्रेस ने इस मामले में खुले तौर पर आंदोलन को समर्थन दिया। राहुल गांधी ने एक ट्वीट में दलितों को सलाम करते हुए आंदोलनों के लिए बीजेपी और आरएसएस पर निशाना भी साधा।</p><p data-translation="<span>6.週二，最高法院在公開法庭審理了一項複審請願書。在此期間，替補席表示法院沒有削弱任何規定。在這種情況下，避免被誤導。與此同時，法院拒絕推翻這一決定。</span>">6.मंगलवार को सुप्रीम कोर्ट ने पुनर्विचार याचिका की खुली अदालत में सुनवाई की। इस दौरान बेंच ने कहा कि कोर्ट ने किसी प्रावधान को कमजोर नहीं किया है। ऐसे मामलों में गुमराह होने से बचना चाहिए। इसके साथ ही कोर्ट ने फैसले को पलटने से इनकार कर दिया।</p><p data-translation="<span>最高法院現在將於13日聽取再審請願書。法院已要求所有各方在兩天內回复。</span>">7.सुप्रीम कोर्ट अब पुनर्विचार याचिका पर 13 तारीख को सुनवाई करेगी। अदालत ने सभी पार्टियों से 2 दिन के अदंर जवाब देने को कहा है।</p></div></div>