<div id="readability-page-1" class="page"><h3 class="title" data-translation="<span>印美 - 日本在印度洋 - 太平洋地區在中國面前投注</span>">हिंद-प्रशांत महासागर क्षेत्र में चीन के सामने भारत-अमेरिका-जापान का दांव</h3><div>

<div>
<span>Publish Date:Thu, 05 Apr 2018 09:45 AM (IST)</span>

</div>
</div><div> 
<p data-translation="<span>新德里Jagaran局 印度，美國和日本的聯合聯盟已經開始迅速形成，這與中國在印度洋 - 太平洋地區日益高漲的地位有關。2017年9月三國外長會議結束後，不僅在這方面進展很快，而且未來的路線圖也正在形成。按照這一順序，這三個國家的高級官員會議星期三在新德里舉行。在這次三方會議上，所有全球和雙邊問題都已經討論過，但是對於後太平洋地區的連通性進行了專門的討論。</span>">जागरण ब्यूरो, नई दिल्ली। हिंद-प्रशांत (इंडो पैसिफिक) महासागर क्षेत्र में चीन के बढ़ते वर्चस्व को लेकर भारत, अमेरिका और जापान का संयुक्त गठबंधन अब तेजी से आकार लेने लगा है। सितंबर, 2017 में इन तीनों देशों के विदेश मंत्रियों की बैठक के बाद इस बारे में इनके बीच न सिर्फ तेजी से संवाद चल रहा है, बल्कि आगे का रोडमैप भी मूर्त रूप लेने लगा है। इस क्रम में नई दिल्ली में बुधवार को इन तीनों देशों के आला अधिकारियों की बैठक हुई। इस त्रिपक्षीय बैठक में वैसे तो तमाम वैश्विक व द्विपक्षीय मुद्दों पर चर्चा हुई है लेकिन हिंद-प्रशांत क्षेत्र में कनेक्टिविटी पर खास तौर पर बातचीत हुई।</p> 
<p data-translation="<span>外交部消息人士稱，2017年9月在紐約舉行外長級會談後，印度，日本和美國在此期間不斷進行討論。這三個國家也成立了印度洋地區基礎設施項目工作組，最近於2018年2月召開了會議。雙方一致認為，三國將共同推動這一領域的連接相關項目。在中國雄心勃勃的一帶一路倡議（BRI-Old Name：One-One-One Road）面前，外交界被認為是一個挑戰。印度，日本和美國對中國的計劃表達了類似的擔憂，這是一種恭維。相信在周三舉行的會議上，已經討論了與三國合作開始的項目模板。</span>">विदेश मंत्रालय के सूत्रों ने बताया है कि सितंबर, 2017 में न्यूयार्क में विदेश मंत्रीय स्तर बातचीत के बाद भारत, जापान व अमेरिका के बीच इस दौरान लगातार चर्चा चल रही है। तीनों देशों ने हिंद-प्रशांत क्षेत्र में ढांचागत परियोजनाओं को लेकर एक कार्यसमूह भी गठित कर रखी है, जिसकी हाल ही में फरवरी, 2018 में बैठक हुई थी। इनके बीच यह सहमति बन गई है कि तीनों देश संयुक्त तौर इस क्षेत्र में कनेक्टिविटी से जुड़ी परियोजनाओं को बढ़ावा देंगे। कूटनीतिक सर्किल में माना जाता है कि ये परियोजनाओं पूरी तरह से चीन की महत्वाकांक्षी बेल्ट एंड रोड इनिसिएिटिव (बीआरआइ- पुराना नाम: वन बेल्ट-वन रोड) के सामने एक चुनौती होगी। सनद रहे कि चीन की इस योजना को लेकर भारत, जापान और अमेरिका एक समान चिंताएं जता चुके हैं। माना जा रहा है कि बुधवार को हुई बैठक में तीनों देशों के सहयोग से शुरू होने वाली परियोजनाओं के खाके पर विचार हुआ है।</p> 
 
<p data-translation="<span>在會後發布的新聞稿中說，根據三國外長的指示，當局已採取切實步驟，改善週三在這方面的合作，以改善互聯互通。除此之外，還討論了所有反恐措施和海上安全問題。各方都同意，將鼓勵本地區所有國家之間的伙伴關係，使得後太平洋地區自由，繁榮和和平。三國外交部長的聯合秘書，總幹事和聯合秘書高級官員出席了會議。</span>">बैठक के बाद जारी प्रेस विज्ञप्ति में कहा भी कहा गया है कि, तीनों देशों के विदेश मंत्रियों के निर्देशानुसार अधिकारियों ने बुधवार को इस क्षेत्र में सहयोग बढ़ाने, कनेक्टिविटी को सुधारने के प्रायोगिक कदमों पर विचार किया है। इसके अलावा आतंकरोधी उपायों व सामुद्रिक सुरक्षा के तमाम विषयों पर भी बातचीत हुई है। सभी पक्ष इस बात पर रजामंद हुए है कि हिंद-प्रशांत क्षेत्र को मुक्त, संपन्न व शांतिपूर्ण बनाने के लिए इस क्षेत्र के सभी देशों के बीच साझेदारी को बढ़ावा दिया जाएगा। बैठक में तीनों देशों के विदेश मंत्रालयों के संयुक्त सचिव, महानिदेशक व सह-सचिव स्तर के अधिकारियों ने हिस्सा लिया है।</p> 
<p data-translation="<span>這次會議的重要性也有所增加，因此在本月中旬，美國總統唐納德特朗普和日本首相安倍晉三在佛羅里達州舉行了一次頂級會議。Hind-Pacific Ocean在這次高層會議議程之上的地位位居首位。</span>">इस बैठक की अहमियत इसलिए भी बढ़ गई है कि इस महीने के मध्य में फ्लोरिडा में अमेरिकी राष्ट्रपति डोनाल्ड ट्रंप और जापान के पीएम शिंजो एबे के बीच शीर्ष बैठक होनी है। इस शीर्ष बैठक के एजेंडे में हिंद-प्रशांत महासागर की स्थिति सबसे ऊपर है।</p> 
<p data-translation="<span>從這次會議中也可以看出印度太平洋是印度，美國和日本之間的外交關係的中心。自從中國國際法院對南海的決定發生變化以來，這三個國家的規模開始迅速變化。這三個國家也是由澳大利亞組成的獨立組織。這四個國家的官員去年在馬尼拉舉行了會議。</span>">इस बैठक से यह बात भी सामने आ गई है कि भारत, अमेरिका व जापान के बीच कूटनीतिक रिश्तों के केंद्र में इंडो पैसिफिक ही है। जब से साउथ चाइना सी को लेकर चीन के खिलाफ अंतरराष्ट्रीय कोर्ट का फैसला आया है उसके बाद से ही इन तीनों देशों के रिश्तों के आयाम तेजी से बदलने लगे हैं। ये तीनों देशों ने एक अलग समूह आस्ट्रेलिया के साथ भी बनाया हुआ है। इन चारों देशों के अधिकारियों की एक बैठक पिछले वर्ष मनीला में हुई थी।</p> 
 
<p data-translation="<span><span id=&quot;_0&quot;>通過</span> <span id=&quot;_1&quot;>Tilak</span> <span id=&quot;_2&quot;>Raj</span>
</span>"><span id="_0" data-translation="通過">By</span> <span id="_1" data-translation="Tilak">Tilak</span> <span id="_2" data-translation="Raj">Raj</span>
</p>
</div></div>