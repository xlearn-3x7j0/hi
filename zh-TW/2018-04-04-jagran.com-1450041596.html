<div id="readability-page-1" class="page"><h3 class="title" data-translation="<span>諾伊達管理局的二十多名員工找到了工作</span>">नोएडा अथारिटी के दो दर्जन कर्मचारियों की नौकरी गई</h3><div>

<div>
<span>Publish Date:Thu, 05 Apr 2018 12:02 AM (IST)</span>

</div>
</div><div> 
<p data-translation="<span>新德里Jagaran局 諾伊達管理局僱用了近二十名員工，他們在SCST配額中找到了工作。最高法院已對諾伊達管理局和安拉阿巴德高等法院的命令加以封印，以解僱這些僱員。</span>">जागरण ब्यूरो, नई दिल्ली।&nbsp;एससीएसटी कोटे में नौकरी पाने वाले नोएडा अथारिटी के करीब दो दर्जन कर्मचारियों की नौकरी चली गई है। सुप्रीम कोर्ट ने इन कर्मचारियों को नौकरी से बर्खास्त करने के नोएडा अथारिटी और इलाहाबाद हाईकोर्ट के आदेश पर अपनी मुहर लगा दी है।</p> 
<p data-translation="<span>在這些三年級和四年級員工的預留SCST配額中，2002年至2003年期間進行了任命。據工作人員等級證書指控是能夠利用Ssisti類保留的，因為日北方邦都沒有達到。</span>">तृतीय और चतुर्थ श्रेणी के इन कर्मचारियों की आरक्षित एससीएसटी कोटे में वर्ष 2002 से 2003 के बीच नियुक्तियां हुईं थी। आरोप के मुताबिक इन कर्मचारियों के जाति प्रमाणपत्र उत्तर प्रदेश के नहीं थे इस कारण वें उत्तर प्रदेश में एससीएसटी वर्ग के आरक्षण का लाभ पाने के योग्य नहीं थे।</p> 
<p data-translation="<span>Murthy法官，Adarsh Kumar Goyal和Justice UU Lalit法官駁回了特別許可請求，稱沒有適當的基礎來干預高等法院的命令。最高法院的判決是一月份。據說，儘管法院命令被駁回，但這些長期工作的人現在已經立即解僱諾伊達當局。</span>">न्यायमूर्ति मूर्ति आदर्श कुमार गोयल व न्यायमूर्ति यूयू ललित की पीठ ने कर्मचारियों की विशेष अनुमति याचिकाएं खारिज करते हुए कहा कि उन्हें हाईकोर्ट के आदेश में दखल देने का कोई उचित आधार नजर नहीं आता। सुप्रीम कोर्ट का ये फैसला जनवरी माह का है। बताया जाता है कि कोर्ट के आदेशों के सहारे बर्खास्तगी के बावजूद लंबे समय से नौकरी करते चले आ रहे इन लोगों को अब नोएडा अथारिटी ने तत्काल प्रभाव से बर्खास्त करना शुरू कर दिया है।</p> 
 
<p data-translation="<span>根據案件，諾達當局在2002年至2003年間分五個階段招聘SCST保留名額的三，四名員工。下面的信從規則種姓證書近二十幾名員工招聘進來的員工缺乏北方邦的投訴。州政府向馬圖爾委員會提交了調查報告。委員會的調查發現，法令可能僅在保留類別中採用的是預約（Ssisti和OBC），根據1994年和1964年和2007年的狀態是，SC或ST和UP順序成為永久居民。除此之外，北方邦主管當局頒發了種姓證書。</span>">मामले के अनुसारं नोएडा अथारिटी ने वर्ष 2002 से 2003 के बीच पांच चरणों में एससीएसटी आरक्षित कोटे में तृतीय और चतुर्थ श्रेणी के कर्मचारियों की भर्ती की। बाद में भर्ती कर्मचारियों में से करीब दो दर्जन कर्मचारियों के जाति प्रमाण पत्र नियम के मुताबिक उत्तर प्रदेश के नहीं होने की शिकायतें आयीं। राज्य सरकार ने इसकी जांच माथुर आयोग को सौंपी। आयोग ने जांच में पाया कि यूपी रिजर्वेशन (एससीएसटी एवं अन्य पिछड़ा वर्ग) कानून 1994 और राज्य सरकार के 1964 व 2007 के आदेश के मुताबिक आरक्षित वर्ग में उन्हीं को नौकरी दी जा सकती है जो अनुसूचित जाति या अनुसूचित जनजाति के हों एवं उत्तर प्रदेश के स्थाई निवासी हों। इसके अलावा उन्हें उत्तर प्रदेश की सक्षम अथारिटी ने जाति प्रमाणपत्र जारी किया हो।</p> 
<p data-translation="<span>這些僱員被指控他們不是北方邦的永久居民，他們被頒發來自北方邦以外各州的種姓證書。委員會表示，他們的任命受到規則的侵犯。諾伊達管理局的首席執行官於2010年下令解僱這些員工。員工質疑阿拉哈巴德高等法院的解僱問題 高等法院副檢察長接受他的請求，取消了解僱令。諾伊達當局在高等法院的法官席上提出了特別上訴。</span>">इन कर्मचारियों पर आरोप था कि ये उत्तर प्रदेश के स्थाई निवासी नहीं हैं और इन्हें जाति प्रमाणपत्र भी उत्तर प्रदेश के बाहर राज्यों से जारी हुआ था। आयोग ने कहा कि इनकी नियुक्ति नियमों का उल्लंघन करके हुई है। नोएडा अथारिटी के तत्कालीन सीईओ ने 2010 में इन कर्मचारियों की नौकरी से बर्खास्तगी का आदेश दिया। कर्मचारियों ने बर्खास्तगी को इलाहाबाद हाईकोर्ट में चुनौती दी। हाईकोर्ट की एकलपीठ ने उनकी याचिकाएं स्वीकार करते हुए नौकरी से बर्खास्तगी का आदेश रद कर दिया। जिसके खिलाफ नोएडा अथारिटी ने हाईकोर्ट की खंडपीठ में विशेष अपील दाखिल की।</p> 
<p data-translation="<span>2014年5月28日，替補席拒絕了諾伊達管理局的上訴並取消了單一的命令。長凳，即使這些員工是永久性居民在參加的工作，他們這兩個州，來到北方邦賤民之前的判斷，但他的另一種狀態的等級證書說。其種姓頒發證書北方邦的主管部門，因為他們無權採取諾伊達管理局保留的優勢。儘管高等法院曾表示，這項工作的好處將不會從員工身上實現。</span>">खंडपीठ ने 28 मई 2014 को नोएडा अथारिटी की अपील स्वीकार करते हुए एकलपीठ का आदेश रद कर दिया। खंडपीठ ने फैसले में कहा कि भले ही ये कर्मचारी दोनों राज्यों जहां के वे नौकरी ज्वाइन करने से पहले स्थाई निवासी थे और उत्तर प्रदेश, में अनुसूचित जाति वर्ग में आते हों, लेकिन उनका जाति प्रमाणपत्र दूसरे राज्य का है। उनका जाति प्रमाणपत्र उत्तर प्रदेश की सक्षम अथारिटी का जारी नहीं है इसलिए वे नोएडा अथारिटी में आरक्षण का लाभ लेने के अधिकारी नहीं हैं। हालांकि हाईकोर्ट ने कहा था कि कर्मचारियों से नौकरी के लाभों की वसूली नहीं की जाएगी।</p> 
 
<p data-translation="<span>高等法院的命令向最高法院的僱員提出質疑。諾伊達律師雷文德·庫馬爾拒絕在國家干預是參數為計劃種姓從反對在法律地位請願書，指出法院上訪，但法院駁回了高等法院命令的參數。</span>">हाईकोर्ट के इस आदेश को कर्मचारियों ने सुप्रीम कोर्ट मे चुनौती दी थी। नोएडा के वकील रविन्द्र कुमार ने कानूनी स्थिति बताते हुए कोर्ट मे याचिकाओं का विरोध किया जबकि याचिकाकर्ताओं की ओर से अनुसूचित जाति वर्ग के होने की दलीलें दी गईं लेकिन कोर्ट ने दलीलें खारिज करते हुए हाईकोर्ट के आदेश में दखल देने से इन्कार कर दिया।</p> 
<p data-translation="<span><span id=&quot;_0&quot;>作者：</span> <span id=&quot;_1&quot;>Ravindra</span> <span id=&quot;_2&quot;>Pratap</span> <span id=&quot;_3&quot;>Sing</span>
</span>"><span id="_0" data-translation="作者：">By</span> <span id="_1" data-translation="Ravindra">Ravindra</span> <span id="_2" data-translation="Pratap">Pratap</span> <span id="_3" data-translation="Sing">Sing</span>
</p>
</div></div>