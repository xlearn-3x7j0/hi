<div id="readability-page-1" class="page"><h3 class="title" data-translation="<span>史密斯和華納希望減少禁止的澳大利亞板球運動員協會</span>">स्मिथ और वार्नर पर लगे बैन को कम कराना चाहता है ऑस्ट्रेलियाई क्रिकेटर संघ</h3><div>

<div>
<span>Publish Date:Tue, 03 Apr 2018 09:37 PM (IST)</span>

</div>
</div><div> 
<p data-translation="<span>悉尼。澳大利亞板球協會（ACA）反對在史蒂夫·史密斯，大衛·華納和卡梅隆·本克羅夫特對南非隊的測試系列賽中篡改球的處罰。</span>">सिडनी। ऑस्ट्रेलियाई क्रिकेटर संघ (एसीए) दक्षिण अफ्रीका टीम के खिलाफ टेस्ट सीरीज के दौरान गेंद से छेड़छाड़ (बॉल टेंपरिंग) के मामले में स्टीव स्मिथ, डेविड वार्नर और कैमरन बेनक्राफ्ट को मिली सजा के खिलाफ है।</p> 
<p data-translation="<span>澳大利亞板球隊（CA）在這件事上對史密斯和華納進行了為期一個月的禁賽，並且對Bencraft進行了為期9個月的禁賽，他們在場上篡改了球。現在ACA想要減少他們的懲罰。ACA表示，史密斯，華納和Benchraft均受到嚴格限制，應予以扣除。桑格的總統格雷格戴爾說：“匆匆做的正義有很多錯誤。這個限制非常嚴格，甚至更多。這些板球運動員的悲傷面孔向全世界發出了信息。這種悲傷不亞於一句話。我想整個澳大利亞都和史密斯一起哭了。我哭了。“</span>">क्रिकेट ऑस्ट्रेलिया (सीए) ने इस मामले पर स्मिथ और वार्नर पर एक साल जबकि मैदान पर गेंद से छेड़छाड़ करने वाले बेनक्राफ्ट पर नौ महीने का प्रतिबंध लगाया था। अब एसीए उनकी इस सजा को कम कराना चाहता है। एसीए ने कहा कि स्मिथ, वार्नर और बेनक्राफ्ट पर बहुत कड़े प्रतिबंध लगाए गए हैं और इसमें कटौती की जानी चाहिए। संघ के अध्यक्ष ग्रेग डायर ने कहा, 'कई बार जल्दी में किए गए इंसाफ में भी गलतियां होती हैं। यह प्रतिबंध बहुत कड़ा है और ज्यादा भी। इन क्रिकेटरों के दुखी चेहरों ने पूरी दुनिया को संदेश दिया है। यह दुख किसी सजा से कम नहीं है। मुझे लगता है कि पूरा ऑस्ट्रेलिया स्मिथ के साथ रोया है। मैं तो रोया हूं।'</p> 
<p data-translation="<span>他說：“這些球員應該迅速回歸國內板球，因為2019年世界杯和2019年灰燼賽並不遙遠。” 現在是三個板球運動員在4月11日之前對澳大利亞板球隊的決定提出上訴的時候了。如果三名板球運動員不接受對他施加的禁令，那麼聽證會將在行為準則專員的法院進行。華納正在作出決定質疑這一決定，而史密斯也在接受法律建議。</span>">उन्होंने कहा, 'इन खिलाडि़यों को घरेलू क्रिकेट में जल्दी वापसी करनी चाहिए क्योंकि विश्व कप 2019 और एशेज 2019 ज्यादा दूर नहीं है।' तीनों क्रिकेटरों के पास 11 अप्रैल तक क्रिकेट ऑस्ट्रेलिया के फैसले के खिलाफ अपील करने का समय है। अगर यह तीनों क्रिकेटर अपने ऊपर लगाई गई पाबंदी को स्वीकार नहीं करेंगे तो इस मसले की सुनवाई कोड ऑफ कंडक्ट कमिश्नर की अदालत में होगी। वार्नर इस फैसले को चुनौती देने का मन बना रहे हैं जबकि स्मिथ भी कानूनी सलाह-मशविरा कर रहे हैं।</p> 
 
<p data-translation="<span><span id=&quot;_0&quot;>由</span> <span id=&quot;_1&quot;>桑傑</span> <span id=&quot;_2&quot;>Savern</span>
</span>"><span id="_0" data-translation="由">By</span> <span id="_1" data-translation="桑傑">Sanjay</span> <span id="_2" data-translation="Savern">Savern</span>
</p>
</div></div>