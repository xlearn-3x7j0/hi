<div id="readability-page-1" class="page"><h3 class="title" data-translation="<span>Choupal：沒有數據，麵團</span>">चौपाल: डाटा नहीं,&nbsp;आटा</h3><div itemprop="description">
				<p data-translation="<span>根據糧農組織（FAO）的一份報告，僅在印度就有超過9億人營養不良。這些兒童大部分屬於一至五歲。這些實際上是該國未來的孩子會感染致命疾病。除了自然出現的，我們正在開發做夢國家的問題，但都沒有達到對方以確定其規模。為此，每個人至少應該獲得麵包，布料，房屋，教育和健康等基本設施。這些東西現在還不可用。最近，根據關於互聯網數據使用情況的報告，印度已經退到了這個案例的頭號位置，落後於美國。但是在這個4G數據速度下，這個人會被拋在後面，這也是不值得兩次麵包的。這意味著我國祇會發展，當這裡的每個人都會滿足他過上尊重生活的基本需求。Shivendra Tiwari，德里</span>">खाद्य व कृषि संगठन (एफएओ) की एक रिपोर्ट अनुसार उन्नीस करोड़ से ज्यादा लोग अकेले भारत में ही कुपोषित हैं। इनमें बड़ा हिस्सा एक से पांच वर्ष उम्र के बच्चों का है। यही बच्चे जो वास्तव में देश का भविष्य होते हैं, घातक बीमारियों से ग्रसित हो जाते हैं। ऐसे में सवाल उठना स्वाभाविक है कि एक तरफ तो हम विकसित देश होने का सपना देख रहे हैं मगर दूसरी ओर इसके लिए निर्धारित पैमाने पर खरे नहीं उतर रहे हैं। इसके लिए हर व्यक्ति को कम से कम मूलभूत सुविधाएं जैसे रोटी, कपड़ा, मकान, शिक्षा व स्वास्थ्य तो मिलनी ही चाहिए। फिर भी ये चीजें अभी उपलब्ध नहीं हो पा रही हैं। हाल ही में इंटरनेट डाटा उपयोग संबंधी एक रिपोर्ट के मुताबिक भारत ने इस मामले में अमेरिका को भी पीछे छोड़ कर पहला स्थान पा लिया है। लेकिन डेटा वाली इस 4जी रफ्तार में वह व्यक्ति पीछे छूटता चला जाएगा जिसे दो वक्त की रोटी भी नसीब नहीं होती। अर्थात हमारा देश तभी विकसित बनेगा, जब यहां के हर व्यक्ति के पास सम्मानपूर्वक जीवन जीने के लिए उसकी बुनियादी जरूरतों को पूरा किया जाएगा।
’शिवेंद्र तिवारी, दिल्ली</p>
<p data-translation="<span>至於如果破壞競爭的今天被邀請核彈儲備潑仍然在世界和收集盡可能多的核-C是從事。1945年8月6日，下日本廣島原子彈造成將近八萬人在同一時間甚至數千殺害被輻射的時間和許多疑難雜症的受害者受害者的城市被美國“小男孩”走了。即使在今天，這種拆除的效果也可以在那裡看到。只有取得64公斤鈾小男孩的炸彈，但今天他已經上百次成為強大的和毀滅性的炸彈，他們也這麼多，如果這些使用所有我們美麗的星球，不只是一次，而是很多時代將被毀滅 如果通過加強對核武器的非貨幣支出使用這一數額，利用人類，環境保護，應該是對教育和人類發展的蔓延勢必會給它違背認知和幸福生活的天堂。同時，一個國家也將與另一個國家增加兄弟情誼。Sanjay Daga，Hathod</span>">विनाश को न्योता
आज दुनिया में परमाणु बमों के भंडार भरे पड़े हैं फिर भी और ज्यादा परमाणु बम इकट्ठा करने की मानो होड़-सी लगी है। 6 अगस्त 1945 को अमेरिका द्वारा जापान के हिरोशिमा शहर पर परमाणु बम ‘लिटिल ब्वॉय’ गिराया गया था जिससे उसी समय करीब अस्सी हजार लोग मारे गए थे और बाद में भी हजारों विकिरण का शिकार होकर काल का ग्रास बने तथा कई असाध्य बीमारियों से ग्रस्त हो गए थे। आज भी वहां इस विध्वंस का असर देखा जा सकता है। सिर्फ 64 किलोग्राम यूरेनियम से बना था लिटिल ब्वॉय बम लेकिन आज तो उससे सैकड़ों गुना ज्यादा शक्तिशाली और विध्वंसक बम बन चुके हैं और वे भी इतनी तादाद में कि यदि उन सबका प्रयोग किया जाता है तो हमारा यह सुंदर ग्रह एक बार ही नहीं, बल्कि कई बार नष्ट हो जाए। यदि परमाणु हथियारों पर होने वाले अनाप-शनाप खर्चों पर लगाम लगा कर इस राशि का उपयोग मानव जाति के उत्थान, पर्यावरण संरक्षण, शिक्षा के प्रसार और मानव विकास पर किया जाए तो निश्चित ही यह धरा स्वर्ग-सी अनुभूति देने लगेगी और लोगों का जीवन खुशहाल होगा। साथ ही एक राष्ट्र का दूसरे राष्ट्र के साथ भाईचारा भी बढ़ेगा।
’संजय डागा, हातोद</p>

		
	
				<p data-translation="<span><span id=&quot;_0&quot;>印地文</span> <span id=&quot;_1&quot;>新聞</span>更新鏈接和查看不斷實現谷歌加的Facebook頁面上的連接和Twitter上與我們的下載處理<span id=&quot;_2&quot;>印地文</span> <span id=&quot;_3&quot;>新聞</span> <span id=&quot;_4&quot;>應用程序</span></span>"><span id="_0" data-translation="印地文">Hindi</span> <span id="_1" data-translation="新聞">News</span> से जुड़े अपडेट और व्‍यूज लगातार हासिल करने के लिए हमारे साथ फेसबुक पेज और ट्विटर हैंडल के साथ गूगल प्लस पर जुड़ें और डाउनलोड करें <span id="_2" data-translation="印地文">Hindi</span> <span id="_3" data-translation="新聞">News</span> <span id="_4" data-translation="應用程序">App</span></p>
							
          <!-- story tags -->
										<!--<div id="vuukle-emote"></div>-->
						
												
					
															
					
								<!-- E generator section -->
				
				<!-- End E-generator section -->
				
				<!-- Comment section -->
															
										        </div></div>