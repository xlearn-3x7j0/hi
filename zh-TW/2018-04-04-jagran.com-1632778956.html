<div id="readability-page-1" class="page"><h3 class="title" data-translation="<span>Rajya Sabha每天休息11次</span>">राज्यसभा एक दिन में 11 बार स्थगित</h3><div>

<div>
<span>Publish Date:Wed, 04 Apr 2018 11:38 PM (IST)</span>

</div>
</div><div> 
<p data-translation="<span>新德里Jagaran局 週三，在Rajya Sabha，由於反對派沉重的騷動，停止提起訴訟的記錄已經重複。在白天，眾議院的會議必須在11小時內的三小時內和從下午的兩點至下午5點10分之間休會10次。政府和AASDAD試圖通過“反腐敗（修正案）法案”非常重要，但失敗了。每次休會後，反對派都不允許在會議恢復後舉行會議。</span>">जागरण ब्यूरो, नई दिल्ली। राज्यसभा में बुधवार को विपक्ष के भारी हंगामे के कारण बार-बार कार्यवाही स्थगित किए जाने का रिकॉर्ड बन गया। दिनभर में सदन की बैठक कुल 11 बार और दोपहर दो बजे से शाम 5.10 बजे तक तीन घंटे में 10 बार स्थगित करनी पड़ी। सरकार और आसंदी ने भ्रष्टाचार निरोधक (संशोधन) विधेयक को बेहद महत्वपूर्ण बताते हुए पारित कराने की कोशिश की, लेकिन विफल रहे। विपक्ष ने हर स्थगन के बाद बैठक शुरू होने पर सदन नहीं चलने दी।</p> 
<p data-translation="<span>由於反對派的分歧，週三不能通過Rajya Sabha的“防止腐敗法”。不久之後，部長們提交了新當選成員和文件接受宣誓的上午11點之後，泰盧固德薩姆黨成員通過高呼“拯救安得拉邦”來到維萊。關於這一點，議會事務部長安納特庫馬爾要求他回到他的座位上。</span>">विपक्ष के हंगामे के कारण बुधवार को राज्यसभा में भ्रष्टाचार निरोधक कानून पारित नहीं हो सका। सुबह 11 बजे नवनिर्वाचित सदस्यों के शपथ ग्रहण तथा मंत्रियों की ओर से दस्तावेज पेश किए जाने के तुरंत बाद तेलुगु देसम पार्टी के सदस्य 'सेव आंध्र प्रदेश' के नारे लगाते हुए वेल में पहंुच गए। इस पर संसदीय कार्य मंत्री अनंत कुमार ने उनसे वापस अपनी सीटों पर जाने का अनुरोध किया।</p> 
<p data-translation="<span>Venkaiah說，殺害民主</span>">वेंकैया बोले, लोकतंत्र की हत्या</p> 
<p data-translation="<span>M Venkaiah Naidu主席敦促成員參加討論。他說我已經允許討論每個主題。但沒有任何法案通過。國家要發展。你正在研究人們的耐心。看到房子的狀況，整個國家都很生氣。他們推翻了反對派對“殺害民主”的反對，並一直持續到了兩點。</span>">सभापति एम वेंकैया नायडू ने सदस्यों से चर्चा में भाग लेने की अपील की। उन्होंने कहा कि मैंने हर विषय पर चर्चा की अनुमति दी है। लेकिन कोई बिल पास नहीं हुआ है। देश विकास चाहता है। आप लोग जनता के धैर्य की परीक्षा ले रहे हैं। सदन की हालत देखकर पूरा देश गुस्से में है। उन्होंने विपक्ष के विरोध को 'लोकतंत्र की हत्या' करार देते हुए कार्यवाही दो बजे तक स्थगित कर दी।</p> 
 
<p data-translation="<span>凍結政府</span>">सरकार पर बरसे आजाद</p> 
<p data-translation="<span>下午2點，反對派古拉姆納比阿扎德領導人說：“我們想通過這項法案。整個反對派都想要這個。但是，我們有權提出影響數百萬人的問題。但是執政黨的利益既不能讓該法案通過，也不能在討論中討論。安德拉邦是一個特殊的國家，阿扎德說，除了執政黨之外，前政府也曾承諾過。她應該玩。反對派領導人也提出了銀行詐騙和CBSE文件洩露的問題。</span>">दो बजे नेता प्रतिपक्ष गुलाम नबी आजाद ने कहा हम बिल पास करना चाहते हैं। पूरा विपक्ष यही चाहता है। लेकिन, हमें लाखों लोगों को प्रभावित करने वाले मसले उठाने का भी अधिकार है। परंतु सत्तारूढ़ दल की रुचि न तो बिल पारित होने देने में है और न चर्चा में। आंध्र को विशेष राज्य के दर्जे पर आजाद ने कहा कि सत्तारूढ़ दल के अलावा पिछली सरकार ने भी इसका वादा किया था। उसे निभाया जाना चाहिए। नेता प्रतिपक्ष ने बैंकिंग घोटाले तथा सीबीएसई पेपर लीक के मुद्दे भी उठाए।</p> 
<p data-translation="<span>指控反達利特</span>">दलित विरोधी होने का आरोप</p> 
 
<p data-translation="<span>阿扎德能夠說幾次，泰盧固德薩姆成員又開始s s了。國會和BSP成員也加入了他們的口號，反對“反達利特政府這不行”。副主席PJ Kurien將這座房子押後三個半小時。之後，訴訟多次停止並跑了。Kurien說，如果反腐敗法案沒有通過，那麼許多政府計劃將停止。該法案符合該國的利益。所以讓它通過。同時，Jitendra Singh博士介紹了該法案。Kurien呼籲投票。但失敗了。</span>">आजाद कुछ देर ही बोल पाए थे कि तेलुगु देसम सदस्यों ने पुन: नारेबाजी शुरू कर दी। कांग्रेस व बसपा सदस्यों ने भी 'दलित विरोधी ये सरकार नहीं चलेगी' के नारे लगाकर उनका साथ दिया। इस पर उप सभापति पीजे कुरियन ने सदन को सवा तीन बजे तक स्थगित कर दिया। इसके बाद कार्यवाही कई बार रुकी और चली। कुरियन ने कहा कि भ्रष्टाचार निरोधक बिल पास नहीं हुआ तो सरकार के कई कार्यक्रम रुक जाएंगे। यह बिल देश के हित में है। इसलिए इसे पारित होने दें। इस बीच मंत्री डा. जितेंद्र सिंह ने बिल पेश कर दिया। कुरियन ने वोट की अपील की। लेकिन विफल रहे।</p> 
<p data-translation="<span>眾議院押後這樣</span>">इस तरह स्थगित हुआ सदन</p> 
<p data-translation="<span>- 第一次從11:20到2:00</span>">-पहली बार 11:20 पर 2:00 तक</p> 
<p data-translation="<span>- 第二次直到2:45</span>">-दूसरी बार 2:45 बजे तक</p> 
<p data-translation="<span>到3:15 PM</span>">-तीसरी बार 3:15 बजे तक</p> 
<p data-translation="<span>- 三次至3:30</span>">-चौथी बार 3:30 बजे तक</p> 
<p data-translation="<span>- 第五次直到3:45</span>">-पांचवीं बार 3:45 बजे तक</p> 
<p data-translation="<span>- 從3:55開始第六次</span>">-छठी बार 3:55 बजे तक</p> 
<p data-translation="<span>- 參見4:21 pm</span>">-सातवीं बार 4:21 बजे तक</p> 
<p data-translation="<span>- 八點到四點四十五分</span>">-आठवीं बार 4:45 बजे तक</p> 
<p data-translation="<span>- 直到凌晨4:55</span>">-नौवीं बार 4:55 बजे तक</p> 
<p data-translation="<span>第10次直到5:10</span>">-10वीं बार 5:10 बजे तक</p> 
<p data-translation="<span>第11次全天</span>">-11वीं बार पूरे दिन के लिए</p> 
<p data-translation="<span>Lok Sabha也被打斷了</span>">लोकसभा भी बाधित रही</p> 
<p data-translation="<span>在Lok Sabha，連續20天，由於騷亂，工作無法完成。AIADMK成員要求立即創建Kaveri董事會 國會，NCP，Left，TDP，RJD向議長Sumitra Mahajan詢問他的不信任議案的動議，他發生了什麼事？發言人說，除非該系統在眾議院內實施，否則他不能啟動審議這些通知的過程。</span>">लोकसभा में लगातार 20वें दिन भी हंगामे के कारण कामकाज नहीं हो सका। अन्नाद्रमुक सदस्यों ने कावेरी बोर्ड तत्काल बनाने की मांग करते हुए हंगामा मचाया। कांग्रेस, राकांपा, वाम, टीडीपी, राजद ने उनके अविश्वास प्रस्ताव नोटिस पर स्पीकर सुमित्रा महाजन से पूछा कि उसका क्या हुआ? स्पीकर ने कहा कि जब तक सदन में व्यवस्था कायम नहीं होगी, वह इन नोटिसों पर विचार की प्रक्रिया शुरू नहीं कर सकतीं।</p> 
<p data-translation="<span>NDA議員不會得到23天的薪水</span>">23 दिन का वेतन नहीं लेंगे राजग सांसद</p> 
<p data-translation="<span>為了向反對派施壓，要求國會議員決定不支付議會尚未離開的那一天的工資。聯盟議會事務部長庫爾馬說，由於國會和其他方面的騷動，議會沒有運作。鑑於此，NDA議員不會得到23天的薪水。庫馬爾指責國會做反民主政治，並說這是浪費納稅人的錢。</span>">विपक्ष पर सदन चलाने के लिए दबाव बनाने के लिहाज से राजग सांसदों ने जिस दिन संसद नहीं चली है, उस दिन का वेतन नहीं लेने का फैसला किया है। केंद्रीय संसदीय कार्य मंत्री अनंत कुमार ने कहा कि कांग्रेस और अन्य पार्टियों के हंगामे के चलते संसद नहीं चल रही है। इसे देखते हुए राजग सांसद 23 दिनों का वेतन नहीं लेंगे। कुमार ने कांग्रेस पर लोकतंत्र विरोधी राजनीति करने का आरोप लगाते हुए कहा कि यह करदाताओं के पैसों की बर्बादी है।</p> 
<p data-translation="<span><span id=&quot;_0&quot;>由</span> <span id=&quot;_1&quot;>Sachin</span> <span id=&quot;_2&quot;>Bajpai提供</span>
</span>"><span id="_0" data-translation="由">By</span> <span id="_1" data-translation="Sachin">Sachin</span> <span id="_2" data-translation="Bajpai提供">Bajpai</span>
</p>
</div></div>