<div id="readability-page-1" class="page"><h3 class="title" data-translation="<span>官僚被困在國外的刑事案件中</span>">आपराधिक मामलों में फंसे नौकरशाह नहीं जा सकेंगे विदेश</h3><div>

<div>
<span>Publish Date:Thu, 29 Mar 2018 08:26 PM (IST)</span>

</div>
</div><div> 
<p data-translation="<span>新德里，帕特雷 面臨犯罪或腐敗相關問題的政府官員不會對護照進行警戒（警惕性清理）。這樣他們將不會出國。在這方面，人事部已經完成了新的指導方針。然而，有關部門可能會考慮讓這樣的官員出國度過緊急情況，如醫療緊急情況。</span>">नई दिल्ली, प्रेट्र।&nbsp;आपराधिक या भ्रष्टाचार से जुड़े मामलों का सामना कर रहे सरकारी अफसरों को पासपोर्ट के लिए सतर्कता मंजूरी (विजिलेंस क्लीयरेंस) नहीं दी जाएगी। इस तरह उन्हें विदेश जाने से रोक दिया जाएगा। इस संबंध में कार्मिक मंत्रालय ने नए दिशा-निर्देशों को अंतिम रूप दिया है। हालांकि संबंधित विभाग ऐसे अफसरों के लिए अत्यधिक आपात स्थिति जैसे मेडिकल इमरजेंसी में विदेश यात्रा के लिए विचार कर सकता है।</p> 
<p data-translation="<span>根據指引，中央政府的人事部各部委的秘書可能要為護照警惕間隙一名官員在任何欺詐或貪污或其他任何調查的情況下與他進行懸而未決。對官方或否則在懸浮的事件初步調查註冊一個政府部門的情況下，FIR也可以通過警惕間隙防止不出國旅行。</span>">कार्मिक मंत्रालय के केंद्र सरकार के सभी मंत्रालयों के सचिवों को जारी दिशा-निर्देश के अनुसार पासपोर्ट के लिए सतर्कता मंजूरी रोकी जा सकती है जब कोई सरकारी अफसर किसी जालसाजी का हिस्सा हो या भ्रष्टाचार के मामले में उसके यहां छापेमारी होनी हो या फिर और कोई जांच लंबित हो। सरकारी अफसर के खिलाफ एफआइआर दर्ज होने या किसी सरकारी विभाग के केस दर्ज करने अन्यथा प्रारंभिक जांच के बाद निलंबन होने की स्थिति में भी उसे सतर्कता मंजूरी न देकर विदेश यात्रा से रोका जा सकता है।</p> 
 
<p data-translation="<span>在被提交的chargesheet的官方機構的任何法院審查時警惕間隙仍可能停止。在紀律處分除了刑事訴訟中的作用的起訴或的對官方的反腐敗法的任何其他情況下可能會被暫停警惕間隙懸而未決。</span>">सतर्कता मंजूरी तब भी रोकी जा सकती है जब सरकारी अफसर के खिलाफ किसी कोर्ट में जांच एजेंसी की ओर से आरोपपत्र दायर होता है। सरकारी अफसर के खिलाफ अभियोजन पक्ष की ओर से भ्रष्टाचार रोधी अधिनियम के तहत कार्रवाई या फिर किसी अन्य मामले में आपराधिक कार्रवाई के अलावा अनुशासनात्मक कार्रवाई लंबित होने पर भी सतर्कता मंजूरी रोकी जा सकती है।</p> 
<p data-translation="<span>在星期三發布的指導方針中，外交部表示，當FIR基於個人投訴時，不應該停止警戒許可。如果收費表根據個人投訴提交給飛行情報區，那麼根據法院的指導方針，將會作出警戒性批准的決定。但是，FIR的信息必須提供給護照辦公室。那麼這方面的最終決定將從護照辦公室簽發當局取得。公務員將不得不為印度護照進行警戒。</span>">बुधवार को जारी दिशा-निर्देश में मंत्रालय ने कहा कि सतर्कता मंजूरी तब नहीं रोकी जानी चाहिए जब एफआइआर किसी निजी शिकायत पर आधारित हो। अगर निजी शिकायत पर आधारित एफआइआर में आरोप पत्र दायर हो जाता है तो कोर्ट के दिशा-निर्देश के अनुसार ही सतर्कता मंजूरी पर फैसला लिया जाएगा। हालांकि एफआइआर की जानकारी पासपोर्ट आफिस को जरूर देनी होगी। तब इस संबंध में अंतिम निर्णय पासपोर्ट आफिस की पासपोर्ट जारी करने वाली अथारिटी ही लेगी। सिविल सेवा अफसरों को भारतीय पासपोर्ट के लिए सतर्कता मंजूरी लेनी होगी।</p> 
<p data-translation="<span>在某些情況下，政府官員必須去國外遇見他的子女（教育或其他動機）。政府官員也可能需要出國接受治療。在正常情況下，被告官員的護照不會得到警惕性批准，但如果國外是必不可少的，例如醫療緊急情況，則可以考慮他們的申請。</span>">ऐसे भी हालात हो सकते हैं कि किसी सरकारी अफसर को विदेश में रह रहे उसके बच्चों (शिक्षा या अन्य मकसद) के लिए मिलने के लिए जाना पड़े। सरकारी अफसर को उनकी चिकित्सा के लिए भी खुद विदेश जाने की आवश्यकता पड़ सकती है। सामान्य स्थितियों में तो आरोपित सरकारी अफसर के पासपोर्ट को सतर्कता मंजूरी नहीं दी जाएगी लेकिन अगर विदेश जाना अत्यधिक जरूरी है जैसे मेडिकल इमरजेंसी के लिए तो उनके आवेदन पर विचार किया जा सकता है।</p> 
 
<p data-translation="<span><span id=&quot;_0&quot;>由</span> <span id=&quot;_1&quot;>Manish</span> <span id=&quot;_2&quot;>Negi提供</span>
</span>"><span id="_0" data-translation="由">By</span> <span id="_1" data-translation="Manish">Manish</span> <span id="_2" data-translation="Negi提供">Negi</span>
</p>
</div></div>