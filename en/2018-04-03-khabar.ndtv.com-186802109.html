<div id="readability-page-1" class="page"><h3 class="title" data-translation="<span>Ball tampering: Australian cricketer's association said, &quot;The punishment on Smith, Warner and Bancroft is strict, cut!&quot;</span>">बॉल टैम्परिंग: ऑस्ट्रेलियाई क्रिकेटर संघ ने कहा, 'स्मिथ, वॉर्नर और बैनक्रॉफ्ट पर लगी सजा सख्त, कटौती हो'</h3><div><div id="story_pic"><div><img alt="बॉल टैम्‍परिंग: ऑस्‍ट्रेलियाई क्रिकेटर संघ ने कहा, 'स्मिथ, वॉर्नर और बैनक्रॉफ्ट पर लगी सजा सख्‍त, कटौती हो'" src="https://i.ndtvimg.com/i/2018-03/steve-smith-and-david-warner_650x400_81522230660.jpg"></div><p data-translation="<span>Smith and Warner have a one-year ban after the ball-tampering controversy (file photo)</span>">बॉल टैम्‍परिंग विवाद के बाद स्मिथ और वॉर्नर पर एक साल का बैन लगा है (फाइल फोटो)</p></div></div><div itemprop="articleBody"><b>सिडनी: </b>ऑस्ट्रेलियाई क्रिकेटर संघ (ACA) ने <a href="https://khabar.ndtv.com/news/cricket/world-simply-wants-to-see-you-cry-says-r-ashwin-on-steve-smith-breaking-down-1830802" target="_blank">बॉल टैम्‍परिंग मामले</a> में स्टीव स्मिथ, डेविड वॉर्नर और कैमरन बेनक्रॉफ्ट पर लगाए गए बैन को बेहद सख्‍त बताया है. संघ ने कहा है कि इन खिलाड़ि‍यों की सजा में कटौती की जानी चाहिए. इस मामले में स्मिथ और वॉर्नर पर एक-एक साल और युवा खिलाड़ी बैनक्रॉफ्ट पर 9 महीने का प्रतिबंध लगाया गया है. सभी खिलाड़ियों ने जज्बाती प्रेस कांफ्रेंस में अपनी इस गलती के लिए माफी मांगी है. ऑस्ट्रेलियाई क्रिकेटर संघ के अध्यक्ष ग्रेग डायर ने कहा,‘कई बार इंसाफ त्रुटिपूर्ण भी होता है.’


उन्होंने कहा,‘यह प्रतिबंध बहुत कड़ा है और ज्यादा भी. इन क्रिकेटरों के दुखी चेहरों ने पूरी दुनिया को संदेश दिया है. यह दुख किसी सजा से कम नहीं है. मुझे लगता है कि पूरा ऑस्ट्रेलिया स्टीव स्मिथ के साथ रोया है. मैं तो रोया हूं.’उन्होंने कहा,‘इन खिलाड़ियों को घरेलू क्रिकेट में जल्दी वापसी करनी चाहिये क्योंकि विश्व कप 2019 और एशेज 2019 ज्यादा दूर नहीं है.’<p data-translation="<span>Video: Gavaskar told Chahal-Kuldeep: The fearless bowler is important that in the third Test match against South Africa, Cameron Bancroft was imprisoned in the camera while tampering the ball. Later Smith and Bancroft believed that this was the team's plan. David Warner also knew about this. After this incident, the CA examined the case and sentenced the players. In addition to one-year restrictions, CA has said that Smith will not be able to captain any team in Australia for 12 months of the ban. (Input: Agency)</span>">वीडियो: गावस्‍कर ने चहल-कुलदीप को बताया निडर गेंदबाज
गौरतलब है कि दक्षिण अफ्रीका के खिलाफ खेले गए तीसरे टेस्ट मैच में कैमरन बैनक्रॉफ्ट को गेंद से छेड़खानी करते हुए कैमरे में कैद किया गया था. बाद में स्मिथ और बैनक्रॉफ्ट ने माना था कि यह टीम की योजना थी. इस बारे में डेविड वॉर्नर को भी पता था. इस घटना के बाद सीए ने मामले की जांच की और इन खिलाड़ियों को सजा सुनाई. एक साल के प्रतिबंध के अलावा सीए ने कहा है कि स्मिथ प्रतिबंध खत्म होने के 12 महीने तक ऑस्ट्रेलिया में किसी भी टीम की कप्तानी नहीं कर सकेंगे. (इनपुट: एजेंसी)</p></div></div>