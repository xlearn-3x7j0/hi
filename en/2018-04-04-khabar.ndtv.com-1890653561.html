<div id="readability-page-1" class="page"><h3 class="title" data-translation="<span>Despite the allocation of 40 crore rupees, there was no toilet in Delhi under clean India campaign:<span id=&quot;_0&quot;>CAG</span></span>">40 करोड़ रुपये के आवंटन के बाद भी स्वच्छ भारत अभियान के तहत दिल्ली में एक भी शौचालय नहीं बना: <span id="_0" data-translation="CAG">CAG</span></h3><div itemprop="articleBody"><b>नई दिल्ली: </b>नियंत्रक एवं महालेखा परीक्षक यानी सीएजी की एक रिपोर्ट में मंगलवार को कहा गया है कि साढ़े तीन साल पहले स्वच्छ भारत मिशन की शुरूआत होने के बाद से राष्ट्रीय राजधानी में एक भी शौचालय का निर्माण नहीं किया गया है और इस उद्देश्य के लिए निर्धारित 40.31 करोड़ रुपये का कोष बेकार पड़ा है. दिल्ली विधानसभा में पेश नियंत्रक एवं महालेखा परीक्षक ( सीएजी) की रिपोर्ट के मुताबिक, आप नीत दिल्ली सरकार ने कार्यान्वयन एजेंसियों को उनकी जरूरत के मुताबिक मिशन का कोष आवंटित नहीं किया.<p data-translation="<span>It said that Rs. 40.31 crore was received including Rs. 10.08 crore from the state's share of implementing agencies including Delhi Municipal Corporation, Three Town Corporations, Delhi City Shelter Improvement Board (DUSIB), but this money was not used till March 2017.</span>">
इसमें कहा गया है कि दिल्ली की तीनों नगर निगम, दिल्ली शहर आश्रय सुधार बोर्ड ( डीयूएसआईबी) समेत कार्यान्वयन एजेंसियों को राज्य का हिस्सा 10.08 करोड़ रुपये सहित 40.31 करोड़ रुपये प्राप्त हुए लेकिन मार्च 2017 तक इस पैसे का इस्तेमाल नहीं किया गया.</p><p data-translation="<span>According to the CAG report, NDMC, SDMC and DCB could not assess the need for domestic toilets, but 16.92 crore rupees were issued for the construction of domestic toilets. It said that the responsible agency DUSIB, responsible for making the slum-free slug and JJ cluster open in the city, could not get the share of the state government from Delhi Government.</span>">
सीएजी की रिपोर्ट के मुताबिक, एनडीएमसी, एसडीएमसी और डीसीबी घरेलू शौचालयों की जरूरत का आकलन नहीं कर पाई लेकिन घरेलू शौचालयों के निर्माण के लिए उन्हें16.92 करोड़ रुपये जारी किए गए.
इसने कहा कि शहर में झुग्गी झोपड़ी और जेजे क्लस्टर को खुले में शौच मुक्त बनाने के लिए जिम्मेदार एजेंसी डीयूएसआईबी को दिल्ली सरकार से राज्य सरकार का हिस्सा नहीं मिला.</p><p data-translation="<span>According to the report, DUSIB (up to January 2016) received 6.86 crore rupees, which included a share of Rs 1.71 crore (25 percent of the total cost) of the state, while it needed Rs 41.49 crore.</span>">
रिपोर्ट के मुताबिक, डीयूएसआईबी को ( जनवरी 2016 तक) 6.86 करोड़ रुपये मिले जिसमें राज्य का1.71 करोड़ रुपये ( कुल लागत का 25 फीसदी) का हिस्सा भी शामिल था, जबकि उसे41.49 करोड़ रुपये की जरूरत थी.</p><p data-translation="<span>(This news has not been edited by the NDTV team, it has been published directly from Syndicate feed.)</span>">
&nbsp;(इस खबर को एनडीटीवी टीम ने संपादित नहीं किया है. यह सिंडीकेट फीड से सीधे प्रकाशित की गई है।)</p></div></div>