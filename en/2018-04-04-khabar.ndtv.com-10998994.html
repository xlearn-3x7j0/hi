<div id="readability-page-1" class="page"><h3 class="title" data-translation="<span>No government has honored Baba Saheb Ambedkar as much as our government did: PM Modi</span>">किसी सरकार ने बाबा साहब अंबेडकर का उतना सम्मान नहीं किया, जितना हमारी सरकार ने किया: पीएम मोदी</h3><div><div id="story_pic"><div><img alt="किसी सरकार ने बाबा साहब अंबेडकर का उतना सम्मान नहीं किया, जितना हमारी सरकार ने किया: पीएम मोदी" src="https://i.ndtvimg.com/i/2018-04/pm-narendra-modi_650x400_81522833344.jpg"></div><p data-translation="<span>PM Modi inaugurates Western Court Annexe Building connected to MPs hostels</span>">पीएम मोदी ने सांसदों के हॉस्टल से जुड़े वेस्टर्न कोर्ट एनेक्सी भवन का उद्घाटन किया</p></div></div><div itemprop="articleBody"><b>नई दिल्ली: </b>बाबा साहब भीमराव अंबेडकर की विरासत का राजनीतिकरण करने के लिये राजनीतिक दलों पर निशाना साधते हुए प्रधानमंत्री नरेन्द्र मोदी ने बुधवार को कहा कि उनकी सरकार ने बाबा साहब का सम्मान बढ़ाने का जितना कार्य किया, उतना किसी दूसरी सरकार ने नहीं किया.<p data-translation="<span>The Prime Minister said that by fulfilling several projects in memory of Babasaheb, our government has given them the right place. He said that Baba Sahib breathed his last in a house situated on 26 alipur road, he would be dedicated to the nation on the eve of Ambedkar Jayanti.</span>">
प्रधानमंत्री ने कहा कि बाबा साहब की याद में अनेक परियोजनाओं को पूरा करके हमारी सरकार ने उन्हें उचित स्थान दिलाया. उन्होंने कहा कि 26 अलीपुर रोड स्थित जिस मकान में बाबा साहब ने अंतिम सांस ली, उसे अंबेडकर जयंती की पूर्व संध्या पर राष्ट्र को समर्पित किया जायेगा.</p><p data-translation="<span>After inaugurating the Western Court Annexe Building associated with MPs hostels, Modi said that people used Ambedkar's name for political advantage. He said that his government completed the Ambedkar International Center, which was considered when Atal Bihari Vajpayee's government was at the Center. Modi said that the previous UPA government has not carried forward this project for years. This statement of the Prime Minister has come at a time when the decision of the Supreme Court on SC-ST Atrocities Prevention Act has seen huge protests in many parts of the country during the bandh.</span>">
सांसदों के हॉस्टल से जुड़े वेस्टर्न कोर्ट एनेक्सी भवन का उद्घाटन करने के बाद मोदी ने कहा कि लोगों ने अंबेडकर के नाम का राजनीतिक फायदे के लिये इस्तेमाल किया. उन्होंने कहा कि उनकी सरकार ने अंबेडकर अंतरराष्ट्रीय केंद्र को पूरा किया जिसका विचार उस समय किया गया था जब केंद्र में अटल बिहारी वाजपेयी की सरकार थी.
मोदी ने कहा कि पूर्ववर्ती संप्रग सरकार ने वर्षों तक इस परियोजना को नहीं आगे बढ़ाया. प्रधानमंत्री का यह बयान ऐसे समय में आया है जब एससी-एसटी अत्याचार निवारक कानून पर उच्चतम न्यायालय के फैसले को लेकर भारत बंद के दौरान देश के कई हिस्सों में भारी विरोध प्रदर्शन देखने को मिला.</p></div></div>