<div id="readability-page-1" class="page"><h3 class="title" data-translation="<span>CBSE paper leak: relief for students, not 10th math paper</span>">सीबीएसई पेपर लीक :  छात्रों के लिए राहत, दोबारा नहीं होगा 10वीं की गणित का पेपर</h3><div><div><div id="story_pic"><div><img alt="सीबीएसई पेपर लीक :  छात्रों के लिए राहत, दोबारा नहीं होगा 10वीं की गणित का पेपर" src="https://i.ndtvimg.com/i/2018-03/cbse-headquarters-pti-650_650x400_71522502606.jpg"></div><p data-translation="<span>File photo</span>">फाइल फोटो</p></div></div><span itemprop="articleBody"><b>नई दिल्ली: </b>CBSE अब 10वीं के गणित का पेपर दोबारा नहीं कराएगा. सोमवार की शाम सीबीएसई और शिक्षा मंत्रालय के अधिकारियों के बीच हुई बैठक में फैसला लिया गया है. सोमवार को दिल्ली हाईकोर्ट ने भी सीबीएसई को गणित की फिर से परीक्षा कराने का फैसले को लटकाने को लेकर फ़टकार लगाई थी. वहीं अभी तक क्राइम ब्रांच को भी गणित के पेपर के लीक होने को लेकर ठोस प्रमाण नहीं मिले हैं. बैठक में माना गया है कि किसी एक ईमेल को लेकर लाखों बच्चों के भविष्य से जुड़ा हुआ फ़ैसला नहीं लिया जा सकता. इसके अलावा सीबीएसई ने कुछ बच्चों की स्कूल में हुई परीक्षा की उत्तर पुस्तिका का मिलान बोर्ड की उत्तर पुस्तिका से किया जिसमें बोर्ड ने बच्चों की प्रदर्शन में ख़ास फ़र्क नहीं पाया है.इसके बाद सीबीएसई ने दोबारा परीक्षा न कराए जाने का फैसला किया.<p data-translation="<span>The hearing in the Supreme Court on petitions against the decision of the CBSE to be re-examined on April 4, before that, the CBSE had announced the revival of the 10th and the 12th Economics exam. But students protesting against the decision of the board say that paper other than Math and Economics papers are leaked before the examination. At the same time, Union Minister Prakash Javadekar had said that 30 minutes before the examination, two to three papers were leaked via WhatsApp. Special investigation team has been formed to investigate the matter. In this case, the Delhi Police has questioned 25 people, especially students who had got hand painted papers. VIDEO: Students who were not happy with the examination again</span>">दोबारा परीक्षा कराए जाने के सीबीएसई के फैसले के खिलाफ याचिकाओं पर सुप्रीम कोर्ट में सुनवाई 4 अप्रैल को
इससे पहले&nbsp; सीबीएसई ने 10वीं की गणित की और 12वीं की इकोनॉमिक्‍स की परीक्षा फिर कराने का ऐलान किया था. लेकिन बोर्ड के फैसले का के खिलाफ प्रदर्शन कर रहे छात्रों का कहना है कि मैथ और इकोनॉमिक्स के पेपर के अलावा अन्य विषयों के पेपर भी परीक्षा से पहले लीक हुए हैं. वहीं, केंद्रीय मंत्री प्रकाश जावड़ेकर ने &nbsp;कहा था कि परीक्षा से 30 मिनट पहले दो-तीन पेपर व्हाट्सएप्प के जरिये लीक कर दिये गए थे. इस मामले की जांच के लिए स्पेशल जांच टीम का गठन कर दिया गया है. इस मामले में दिल्ली पुलिस ने 25 लोगों से विशेषकर छात्रों से पूछताछ की है, जिनके पास हैंड रिटेन पेपर्स मिले थे.वीडियो : दोबारा परीक्षा कराए जाने से खुश नहीं थे छात्र &nbsp;</p></span></div></div>